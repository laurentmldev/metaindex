<TEI xmlns="http://www.tei-c.org/ns/1.0"><teiHeader><fileDesc><titleStmt><title>Carmina</title><title type="sub">Machine readable text</title><author>C. Valerius Catullus</author><editor role="editor">E. T. Merrill</editor><sponsor>Perseus Project, Tufts University</sponsor><principal>Gregory Crane</principal><respStmt><resp>Prepared under the supervision of</resp><name>Bridget Almas</name><name>Lisa Cerrato</name><name>William Merrill</name><name>David Smith</name></respStmt><funder n="org:NEH">The National Endowment for the Humanities</funder></titleStmt><extent>about 112Kb</extent><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority><date type="release">1997-10-28</date></publicationStmt><sourceDesc><biblStruct><monogr><author>Catullus</author><title>Catullus</title><editor role="editor">Elmer Truesdell Merrill</editor><imprint><pubPlace>Boston</pubPlace><publisher>Ginn and Company</publisher><date>1893</date></imprint></monogr></biblStruct></sourceDesc></fileDesc><encodingDesc><refsDecl n="TEI.2"><refState unit="poem"/><refState unit="line"/></refsDecl><refsDecl n="CTS"><cRefPattern n="line" matchPattern="(\w+).(\w+)" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1']//tei:l[@n='$2'])"><p>This pointer pattern extracts poem and line</p></cRefPattern><cRefPattern n="poem" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div/tei:div[@n='$1'])"><p>This pointer pattern extracts poem</p></cRefPattern></refsDecl></encodingDesc><profileDesc><langUsage><language ident="lat">Latin
  </language><language ident="eng">English
      </language></langUsage></profileDesc><revisionDesc><change when="2018-04-04" who="Thibault Clerice">Removing duplicates</change><change when="2014-11-06" who="Thibault Clerice">Moving to Epidoc with new URN</change><change when="2013-09-13" who="balmas01">moving Greg's work-in-progress on CTS-izing greco-roman collection texts to a Work directory</change><change when="2013-06-08" who="gcrane">TEI XML converted to facilitate CTS compatibility</change><change when="2011-01-15" who="gcrane">base SDL file</change><change when="2009-10-09" who="rsingh04">more reorganizing of texts module by collection</change><change when="2005-10-18" who="lcerrato">changed two words in poem 68b: incundum to iucundum and quendam to quondam checked with another source (not same)</change><change when="2005-07-25" who="packel">Converted to XML</change><change when="2004-04-21" who="amahoney">mark headers in 62 as English</change><change when="2003-07-01" who="yorkc">Updated texts to TEI P4 and Perseus P4 extensions; minor cleanup (esp. character encodings and typos.)</change><change when="2000-10-24" who="lcerrato">changed lustrault to lustravit 63, 40</change><change when="2000-06-08" who="amahoney">found a typo</change><change when="2000-05-04" who="amahoney">fix language</change><change when="2000-03-04" who="dasmith">Added separate funder entity to TEI header.</change><change when="2000-01-28" who="dasmith">Removed bad idno.</change><change when="1999-08-03" who="textgod">Fixed bad poem number. Fixed refsDecl</change><change when="1999-08-03" who="dasmith">Removed N</change><change when="1999-07-08" who="textgod">Rethought lookup scheme.</change><change when="1999-07-08" who="textgod">Changed stuff relating to refsDecl.</change><change when="1997-10-24" who="textgod">Typo</change><change when="1997-10-07" who="textgod">Put MET attribute into DIV2s.</change><change when="1997-09-24" who="textgod">Added header info.</change><change when="1997-08-20" who="textgod">Author abb.</change><change when="1997-02-18" who="textgod">Fixed line-group and paragraph tagging.</change><change when="1997-02-18" who="textgod">Tweaked tagging to be TEI-conformant.</change><change when="1997-01-24" who="wmerrill">needs line nos</change><change when="1997-01-01" who="wmerrill">scan, proofread, mark up text</change></revisionDesc></teiHeader><text><body><div type="edition" xml:lang="lat" n="urn:cts:latinLit:phi0472.phi001.perseus-lat2"><div type="textpart" subtype="Lyrics"><div type="textpart" subtype="poem" n="1"><milestone unit="meter" n="Phalaecean"/><head xml:lang="eng" rend="newlevel">1</head><l n="1">Cui dono lepidum novum libellum</l><l n="2">arido modo pumice expolitum?</l><l n="3">Corneli, tibi; namque tu solebas</l><l n="4">meas esse aliquid putare nugas,</l><l n="5">iam tum cum ausus es unus Italorum</l><l n="6">omne aevum tribus explicare chartis,</l><l n="7">doctis, Iuppiter, et laboriosis!</l><l n="8">quare habe tibi quidquid hoc libelli</l><l n="9">qualecumque, quod, o patrona virgo,</l><l n="10">plus uno maneat perenne saeclo.</l></div><div type="textpart" subtype="poem" n="2"><milestone unit="meter" n="Phalaecean"/><head xml:lang="eng" rend="newlevel">2</head><l n="1">Passer, deliciae meae puellae,</l><l n="2">quicum ludere, quem in sinu tenere,</l><l n="3">cui primum digitum dare adpetenti</l><l n="4">et acris solet incitare morsus,</l><l n="5">cum desiderio meo nitenti</l><l n="6">carum nescio quid libet iocari</l><l n="7">(et solaciolum sui doloris,</l><l n="8">credo, ut tum gravis adquiescat ardor),</l><l n="9">tecum ludere sicut ipsa possem</l><l n="10">et tristis animi levare curas!</l><l n="11"><gap reason="omitted"/>Tam gratum est mihi quam ferunt puellae</l><l n="12">pernici aureolum fuisse malum,</l><l n="13">quod zonam solvit diu ligatam.</l></div><div type="textpart" subtype="poem" n="3"><milestone unit="meter" n="Phalaecean"/><head xml:lang="eng" rend="newlevel">3</head><l n="1">Lugete, o Veneres Cupidinesque</l><l n="2">et quantum est hominum venustiorum!</l><l n="3">passer mortuus est meae puellae,</l><l n="4">passer, deliciae meae puellae,</l><l n="5">quem plus illa oculis suis amabat;</l><l n="6">nam mellitus erat, suamque norat</l><l n="7">ipsa tam bene quam puella matrem,</l><l n="8">nec sese a gremio illius movebat,</l><l n="9">sed circumsiliens modo huc modo illuc</l><l n="10">ad solam dominam usque pipiabat.</l><l n="11">qui nunc it per iter tenebricosum</l><l n="12">illuc unde negant redire quemquam.</l><l n="13">at vobis male sit, malae tenebrae</l><l n="14">Orci, quae omnia bella devoratis;</l><l n="15">tam bellum mihi passerem abstulistis.</l><l n="16">o factum male! o miselle passer!</l><l n="17">tua nunc opera meae puellae</l><l n="18">flendo turgiduli rubent ocelli.</l></div><div type="textpart" subtype="poem" n="4"><milestone unit="meter" n="Iambic trimeter"/><head xml:lang="eng" rend="newlevel">4</head><l n="1">Phasellus ille, quem videtis, hospites,</l><l n="2">ait fuisse navium celerrimus,</l><l n="3">neque ullius natantis impetum trabis</l><l n="4">nequisse praeterire, sive palmulis</l><l n="5">opus foret volare sive linteo.</l><l n="6">et hoc negat minacis Hadriatici</l><l n="7">negare litus insulasve Cycladas</l><l n="8">Rhodumque nobilem horridamque Thraciam</l><l n="9">Propontida trucemve Ponticum sinum,</l><l n="10">ubi iste post phasellus antea fuit</l><l n="11">comata silva: nam Cytorio in iugo</l><l n="12">loquente saepe sibilum edidit coma.</l><l n="13">Amastri Pontica et Cytore buxifer,</l><l n="14">tibi haec fuisse et esse cognitissima</l><l n="15">ait phasellus; ultima ex origine</l><l n="16">tuo stetisse dicit in cacumine,</l><l n="17">tuo imbuisse palmulas in aequore,</l><l n="18">et inde tot per impotentia freta</l><l n="19">erum tulisse, laeva sive dextera</l><l n="20">vocaret aura, sive utrumque Iuppiter</l><l n="21">simul secundus incidisset in pedem;</l><l n="22">neque ulla vota litoralibus diis</l><l n="23">sibi esse facta, cum veniret a mari</l><l n="24">novissimo hunc ad usque limpidum lacum.</l><l n="25">sed haec prius fuere: nunc recondita</l><l n="26">senet quiete seque dedicat tibi,</l><l n="27">gemelle Castor et gemelle Castoris.</l></div><div type="textpart" subtype="poem" n="5"><milestone unit="meter" n="Phalaecean"/><head xml:lang="eng" rend="newlevel">5</head><l n="1">Vivamus, mea Lesbia, atque amemus,</l><l n="2">rumoresque senum severiorum</l><l n="3">omnes unius aestimemus assis.</l><l n="4">soles occidere et redire possunt:</l><l n="5">nobis, cum semel occidit brevis lux,</l><l n="6">nox est perpetua una dormienda.</l><l n="7">da mi basia mille, deinde centum,</l><l n="8">dein mille altera, dein secunda centum,</l><l n="9">deinde usque altera mille, deinde centum,</l><l n="10">dein, cum milia multa fecerimus,</l><l n="11">conturbabimus illa, ne sciamus,</l><l n="12">aut ne quis malus invidere possit,</l><l n="13">cum tantum sciat esse basiorum.</l></div><div type="textpart" subtype="poem" n="6"><milestone unit="meter" n="Phalaecean"/><head xml:lang="eng" rend="newlevel">6</head><l n="1">Flavi, delicias tuas Catullo,</l><l n="2">ni sint inlepidae atque inelegantes,</l><l n="3">velles dicere, nec tacere posses.</l><l n="4">verum nescio quid febriculosi</l><l n="5">scorti diligis: hoc pudet fateri.</l><l n="6">nam te non viduas iacere noctes</l><l n="7">nequiquam tacitum cubile clamat</l><l n="8">sertis ac Syrio fragrans olivo,</l><l n="9">pulvinusque peraeque et hic et ille</l><l n="10">attritus, tremulique quassa lecti</l><l n="11">argutatio inambulatioque.</l><l n="12">nam nil stupra valet, nihil, tacere.</l><l n="13">cur? non tam latera ecfututa pandas,</l><l n="14">ni tu quid facias ineptiarum.</l><l n="15">quare, quidquid habes boni malique,</l><l n="16">dic nobis: volo te ac tuos amores</l><l n="17">ad caelum lepido vocare versu.</l></div><div type="textpart" subtype="poem" n="7"><milestone unit="meter" n="Phalaecean"/><head xml:lang="eng" rend="newlevel">7</head><l n="1">Quaeris quot mihi basiationes</l><l n="2">tuae, Lesbia, sint satis superque.</l><l n="3">quam magnus numerus Libyssae harenae</l><l n="4">laserpiciferis iacet Cyrenis,</l><l n="5">oraclum Iovis inter aestuosi</l><l n="6">et Batti veteris sacrum sepulcrum,</l><l n="7">aut quam sidera multa, cum tacet nox,</l><l n="8">furtivos hominum vident amores,</l><l n="9">tam te basia multa basiare</l><l n="10">vesano satis et super Catullo est,</l><l n="11">quae nec pernumerare curiosi</l><l n="12">possint nec mala fascinare lingua.</l></div><div type="textpart" subtype="poem" n="8"><milestone unit="meter" n="Choliambic"/><head xml:lang="eng" rend="newlevel">8</head><l n="1">Miser Catulle, desinas ineptire,</l><l n="2">et quod vides perisse perditum ducas.</l><l n="3">fulsere quondam candidi tibi soles,</l><l n="4">cum ventitabas quo puella ducebat</l><l n="5">amata nobis quantum amabitur nulla.</l><l n="6">ibi illa multa tum iocosa fiebant,</l><l n="7">quae tu volebas nec puella nolebat.</l><l n="8">fulsere vere candidi tibi soles.</l><l n="9">nunc iam illa non vult: tu quoque, impotens, noli,</l><l n="10">nec quae fugit sectare, nec miser vive,</l><l n="11">sed obstinata mente perfer, obdura.</l><l n="12">vale, puella! iam Catullus obdurat,</l><l n="13">nec te requiret nec rogabit invitam:</l><l n="14">at tu dolebis, cum rogaberis nulla.</l><l n="15">scelesta, vae te! quae tibi manet vita!</l><l n="16">quis nunc te adibit? cui videberis bella?</l><l n="17">quem nunc amabis? cuius esse diceris?</l><l n="18">quem basiabis? cui labella mordebis?</l><l n="19">at tu, Catulle, destinatus obdura.</l></div><div type="textpart" subtype="poem" n="9"><milestone unit="meter" n="Phalaecean"/><head xml:lang="eng" rend="newlevel">9</head><l n="1">Verani, omnibus e meis amicis</l><l n="2">antistans mihi milibus trecentis,</l><l n="3">venistine domum ad tuos penates</l><l n="4">fratresque unanimos anumque matrem?</l><l n="5">venisti! o mihi nuntii beati!</l><l n="6">visam te incolumem audiamque Hiberum</l><l n="7">narrantem loca, facta, nationes,</l><l n="8">ut mos est tuus, applicansque collum</l><l n="9">iucundum os oculosque saviabor.</l><l n="10">o, quantum est hominum beatiorum,</l><l n="11">quid me laetius est beatiusve?</l></div><div type="textpart" subtype="poem" n="10"><milestone unit="meter" n="Phalaecean"/><head xml:lang="eng" rend="newlevel">10</head><l n="1">Varus me meus ad suos amores</l><l n="2">visum duxerat e foro otiosum,</l><l n="3">scortillum, ut mihi tunc repente visum est,</l><l n="4">non sane inlepidum neque invenustum.</l><l n="5">huc ut venimus, incidere nobis</l><l n="6">sermones varii, in quibus, quid esset</l><l n="7">iam Bithynia, quo modo se haberet,</l><l n="8">ecquonam mihi profuisset aere.</l><l n="9">respondi id quod erat, nihil neque ipsis</l><l n="10">nec praetoribus esse nec cohorti,</l><l n="11">cur quisquam caput unctius referret,</l><l n="12">praesertim quibus esset irrumator</l><l n="13">praetor nec faceret pili cohortem.</l><l n="14">“at certe tamen,” inquiunt, “quod illic</l><l n="15">natum dicitur esse comparasti,</l><l n="16">ad lecticam homines.” ego, ut puellae</l><l n="17">unum me facerem beatiorem,</l><l n="18">“non,” inquam, “mihi tam fuit maligne,</l><l n="19">ut, provincia quod mala incidisset,</l><l n="20">non possem octo homines parare rectos.”</l><l n="21">at mi nullus erat neque hic neque illic</l><l n="22">fractum qui veteris pedem grabati</l><l n="23">in collo sibi conlocare posset.</l><l n="24">hic illa, ut decuit cinaediorem,</l><l n="25">“quaeso,” inquit, “mihi, mi Catulle, paulum</l><l n="26">istos commoda: nam volo ad Sarapim</l><l n="27">deferri.”  “Mane,” inquii puellae,</l><l n="28">“istud quod modo dixeram, me habere,</l><l n="29">fugit me ratio: meus sodalis</l><l n="30">Cinna est Gaius; is sibi paravit.</l><l n="31">verum, utrum illius an mei, quid ad me?</l><l n="32">utor tam bene quam mihi pararim.</l><l n="33">sed tu insulsa male et molesta vivis,</l><l n="34">per quam non licet esse neglegentem.”</l></div><div type="textpart" subtype="poem" n="11"><milestone unit="meter" n="Lesser Sapphic"/><head xml:lang="eng" rend="newlevel">11</head><lg type="stanza"><l n="1">Furi et Aureli, comites Catulli,</l><l n="2">sive in extremos penetrabit Indos,</l><l n="3">litus ut longe resonante Eoa</l><l n="4">tunditur unda,</l></lg><lg><l n="5">sive in Hyrcanos Arabasve molles,</l><l n="6">seu Sacas sagittiferosve Parthos,</l><l n="7">sive quae septemgeminus colorat</l><l n="8">aequora Nilus,</l></lg><lg><l n="9">sive trans altas gradietur Alpes</l><l n="10">Caesaris visens monimenta magni,</l><l n="11">Gallicum Rhenum, horribile aequor, ulti-</l><l n="12">mosque Britannos,</l></lg><lg><l n="13">omnia haec, quaecumque feret voluntas</l><l n="14">caelitum, temptare simul parati,</l><l n="15">pauca nuntiate meae puellae</l><l n="16">non bona dicta.</l></lg><lg><l n="17">cum suis vivat valeatque moechis,</l><l n="18">quos simul complexa tenet trecentos,</l><l n="19">nullum amans vere, sed identidem omnium</l><l n="20">ilia rumpens;</l></lg><lg><l n="21">nec meum respectet, ut ante, amorem,</l><l n="22">qui illius culpa cecidit velut prati</l><l n="23">ultimi flos, praetereunte postquam</l><l n="24">tactus aratro est.</l></lg></div><div type="textpart" subtype="poem" n="12"><milestone unit="meter" n="Phalaecean"/><head xml:lang="eng" rend="newlevel">12</head><l n="1">Marrucine Asini, manu sinistra</l><l n="2">non belle uteris in ioco atque vino:</l><l n="3">tollis lintea neglegentiorum.</l><l n="4">hoc salsum esse putas? fugit te, inepte!</l><l n="5">quamvis sordida res et invenusta est</l><l n="6">non credis mihi?  crede Pollioni</l><l n="7">fratri, qui tua furta vel talento</l><l n="8">mutari velit; est enim leporum</l><l n="9">disertus puer ac facetiarum.</l><l n="10">quare aut hendecasyllabos trecentos</l><l n="11">exspecta, aut mihi linteum remitte,</l><l n="12">quod me non movet aestimatione,</l><l n="13">verum est mnemosynum mei sodalis.</l><l n="14">nam sudaria Saetaba ex Hiberis</l><l n="15">miserunt mihi muneri Fabullus</l><l n="16">et Veranius: haec amem necesse est</l><l n="17">et Veraniolum meum et Fabullum.</l></div><div type="textpart" subtype="poem" n="13"><milestone unit="meter" n="Phalaecean"/><head xml:lang="eng" rend="newlevel">13</head><l n="1">Cenabis bene, mi Fabulle, apud me</l><l n="2">paucis, si tibi di favent, diebus,</l><l n="3">si tecum attuleris bonam atque magnam</l><l n="4">cenam, non sine candida puella</l><l n="5">et vino et sale et omnibus cachinnis.</l><l n="6">haec si, inquam, attuleris, venuste noster</l><l n="7">cenabis bene; nam tui Catulli</l><l n="8">plenus sacculus est aranearum.</l><l n="9">sed contra accipies meros amores</l><l n="10">seu quid suavius elegantiusve est:</l><l n="11">nam unguentum dabo, quod meae puellae</l><l n="12">donarunt Veneres Cupidinesque,</l><l n="13">quod tu cum olfacies, deos rogabis</l><l n="14">totum ut te faciant, Fabulle, nasum.</l></div><div type="textpart" subtype="poem" n="14"><milestone unit="meter" n="Phalaecean"/><head xml:lang="eng" rend="newlevel">14</head><l n="1">Ni te plus oculis meis amarem,</l><l n="2">iucundissime Calve, munere isto</l><l n="3">odissem te odio Vatiniano:</l><l n="4">nam quid feci ego quidve sum locutus,</l><l n="5">cur me tot male perderes poetis?</l><l n="6">isti di mala multa dent clienti</l><l n="7">qui tantum tibi misit impiorum.</l><l n="8">quod si, ut suspicor, hoc novum ac repertum</l><l n="9">munus dat tibi Sulla litterator,</l><l n="10">non est mi male, sed bene ac beate,</l><l n="11">quod non dispereunt tui labores.</l><l n="12">di magni, horribilem et sacrum libellum,</l><l n="13">quem tu scilicet ad tuum Catullum</l><l n="14">misti, continuo ut die periret,</l><l n="15">Saturnalibus, optimo dierum!</l><l n="16">non, non hoc tibi, false, sic abibit:</l><l n="17">nam, si luxerit, ad librariorum</l><l n="18">curram scrinia, Caesios, Aquinos,</l><l n="19">Suffenum, omnia colligam venena,</l><l n="20">ac te his suppliciis remunerabor.</l><l n="21">vos hinc interea valete, abite</l><l n="22">illuc unde malum pedem attulistis,</l><l n="23">saecli incommoda, pessimi poetae.</l></div><div type="textpart" subtype="poem" n="14b"><milestone unit="meter" n="Phalaecean"/><head xml:lang="eng" rend="newlevel">14b</head><l n="1">Si qui forte mearum ineptiarum</l><l n="2">lectores eritis manusque vestras</l><l n="3">non horrebitis admovere nobis,</l></div><div type="textpart" subtype="poem" n="15"><milestone unit="meter" n="Phalaecean"/><head xml:lang="eng" rend="newlevel">15</head><l n="1">Commendo tibi me ac meos amores,</l><l n="2">Aureli. Veniam peto pudentem,</l><l n="3">ut, si quicquam animo tuo cupisti</l><l n="4">quod castum expeteres et integellum,</l><l n="5">conserves puerum mihi pudice,</l><l n="6">non dico a populo: nihil veremur</l><l n="7">istos qui in platea modo huc modo illuc</l><l n="8">in re praetereunt sua occupati;</l><l n="9">verum a te metuo tuoque pene</l><l n="10">infesto pueris bonis malisque.</l><l n="11">quem tu qua libet, ut libet moveto</l><l n="12">quantum vis, ubi erit foris paratum:</l><l n="13">hunc unum excipio, ut puto, pudenter.</l><l n="14">quod si te mala mens furorque vecors</l><l n="15">in tantam impulerit, sceleste, culpam,</l><l n="16">ut nostrum insidiis caput lacessas,</l><l n="17">ah tum te miserum malique fati,</l><l n="18">quem attractis pedibus patente porta</l><l n="19">percurrent raphanique mugilesque.</l></div><div type="textpart" subtype="poem" n="16"><milestone unit="meter" n="Phalaecean"/><head xml:lang="eng" rend="newlevel">16</head><l n="1">Pedicabo ego vos et irrumabo,</l><l n="2">Aureli pathice et cinaede Furi,</l><l n="3">qui me ex versiculis meis putastis,</l><l n="4">quod sunt molliculi, parum pudicum.</l><l n="5">nam castum esse decet pium poetam</l><l n="6">ipsum, versiculos nihil necesse est,</l><l n="7">qui tum denique habent salem ac leporem,</l><l n="8">si sunt molliculi ac parum pudici</l><l n="9">et quod pruriat incitare possunt,</l><l n="10">non dico pueris, sed his pilosis,</l><l n="11">qui duros nequeunt movere lumbos.</l><l n="12">vos quod milia multa basiorum</l><l n="13">legistis, male me marem putatis?</l><l n="14">pedicabo ego vos et irrumabo.</l></div><div type="textpart" subtype="poem" n="17"><milestone unit="meter" n="Priapean"/><head xml:lang="eng" rend="newlevel">17</head><l n="1">O Colonia, quae cupis ponte ludere longo,</l><l n="2">et salire paratum habes, sed vereris inepta</l><l n="3">crura ponticuli assulis stantis in redivivis,</l><l n="4">ne supinus eat cavaque in palude recumbat,</l><l n="5">sic tibi bonus ex tua pons libidine fiat,</l><l n="6">in quo vel Salisubsili sacra suscipiantur,</l><l n="7">munus hoc mihi maximi da, Colonia, risus.</l><l n="8">quendam municipem meum de tuo volo ponte</l><l n="9">ire praecipitem in lutum per caputque pedesque,</l><l n="10">verum totius ut lacus putidaeque paludis</l><l n="11">lividissima maximeque est profunda vorago.</l><l n="12">insulsissimus est homo, nec sapit pueri instar</l><l n="13">bimuli tremula patris dormientis in ulna:</l><l n="14">cui cum sit viridissimo nupta flore puella</l><l n="15">(et puella tenellulo delicatior haedo,</l><l n="16">adservanda nigerrimis diligentius uvis),</l><l n="17">ludere hanc sinit ut libet, nec pili facit uni,</l><l n="18">nec se sublevat ex sua parte, sed velut alnus</l><l n="19">in fossa Liguri iacet suppernata securi,</l><l n="20">tantundem omnia sentiens quam si nulla sit usquam</l><l n="21">talis iste meus stupor nil videt, nihil audit,</l><l n="22">ipse qui sit, utrum sit an non sit, id quoque nescit.</l><l n="23">nunc eum volo de tuo ponte mittere pronum,</l><l n="24">si pote stolidum repente excitare veternum</l><l n="25">et supinum animum in gravi derelinquere caeno,</l><l n="26">ferream ut soleam tenaci in voragine mula.</l></div><div type="textpart" subtype="poem" n="21"><milestone unit="meter" n="Phalaecean"/><head xml:lang="eng" rend="newlevel">21</head><l n="1"><gap reason="omitted" extent="desunt cc. 18-20"/>Aureli, pater esuritionum,</l><l n="2">non harum modo, sed quot aut fuerunt</l><l n="3">aut sunt aut aliis erunt in annis,</l><l n="4">pedicare cupis meos amores.</l><l n="5">nec clam: nam simul es, iocaris una,</l><l n="6">haerens ad latus omnia experiris.</l><l n="7">frustra: nam insidias mihi instruentem</l><l n="8">tangam te prior irrumatione.</l><l n="9">atque id si faceres satur, tacerem:</l><l n="10">nunc ipsum id doleo, quod esurire,</l><l n="11">ah me me, puer et sitire discet.</l><l n="12">quare desine, dum licet pudico,</l><l n="13">ne finem facias, sed irrumatus.</l></div><div type="textpart" subtype="poem" n="22"><milestone unit="meter" n="Choliambic"/><head xml:lang="eng" rend="newlevel">22</head><l n="1">Suffenus iste, Vare, quem probe nosti,</l><l n="2">homo est venustus et dicax et urbanus,</l><l n="3">idemque longe plurimos facit versus.</l><l n="4">puto esse ego illi milia aut decem aut plura</l><l n="5">perscripta, nec sic, ut fit, in palimpsesto</l><l n="6">relata: chartae regiae, novi libri,</l><l n="7">novi umbilici, lora, rubra membrana,</l><l n="8">derecta plumbo et pumice omnia aequata.</l><l n="9">haec cum legas tu, bellus ille et urbanus</l><l n="10">Suffenus unus caprimulgus aut fossor</l><l n="11">rursus videtur: tantum abhorret ac mutat.</l><l n="12">hoc quid putemus esse?  Qui modo scurra</l><l n="13">aut si quid hac re tritius videbatur,</l><l n="14">idem infaceto est infacetior rure</l><l n="15">simul poemata attigit, neque idem unquam</l><l n="16">aeque est beatus ac poema cum scribit:</l><l n="17">tam gaudet in se tamque se ipse miratur.</l><l n="18">nimirum idem omnes fallimur, neque est quisquam</l><l n="19">quem non in aliqua re videre Suffenum</l><l n="20">possis.  Suus cuique attributus est error,</l><l n="21">sed non videmus manticae quod in tergo est.</l></div><div type="textpart" subtype="poem" n="23"><milestone unit="meter" n="Phalaecean"/><head xml:lang="eng" rend="newlevel">23</head><l n="1">Furi, cui neque servus est neque arca</l><l n="2">nec cimex neque araneus neque ignis,</l><l n="3">verum est et pater et noverca, quorum</l><l n="4">dentes vel silicem comesse possunt,</l><l n="5">est pulchre tibi cum tuo parente</l><l n="6">et cum coniuge lignea parentis.</l><l n="7">nec mirum: bene nam valetis omnes,</l><l n="8">pulchre concoquitis, nihil timetis,</l><l n="9">non incendia, non graves ruinas,</l><l n="10">non furta impia, non dolos veneni,</l><l n="11">non casus alios periculorum.</l><l n="12">atqui corpora sicciora cornu</l><l n="13">aut si quid magis aridum est habetis</l><l n="14">sole et frigore et esuritione.</l><l n="15">quare non tibi sit bene ac beate?</l><l n="16">a te sudor abest, abest saliva,</l><l n="17">mucusque et mala pituita nasi.</l><l n="18">hanc ad munditiem adde mundiorem,</l><l n="19">quod culus tibi purior salillo est,</l><l n="20">nec toto decies cacas in anno;</l><l n="21">atque id durius est faba et lapillis,</l><l n="22">quod tu si manibus teras fricesque,</l><l n="23">non unquam digitum inquinare possis.</l><l n="24">haec tu commoda tam beata, Furi,</l><l n="25">noli spernere nec putare parvi,</l><l n="26">et sestertia quae soles precari</l><l n="27">centum desine: nam satis beatu's.</l></div><div type="textpart" subtype="poem" n="24"><milestone unit="meter" n="Phalaecean"/><head xml:lang="eng" rend="newlevel">24</head><l n="1">O qui flosculus es Iuventiorum,</l><l n="2">non horum modo, sed quot aut fuerunt</l><l n="3">aut posthac aliis erunt in annis,</l><l n="4">mallem divitias Midae dedisses</l><l n="5">isti cui neque servus est neque arca,</l><l n="6">quam sic te sineres ab illo amari.</l><l n="7">“quid? Non est homo bellus?” inquies. est:</l><l n="8">sed bello huic neque servus est neque arca.</l><l n="9">hoc tu quam libet abice elevaque :</l><l n="10">nec servum tamen ille habet neque arcam.</l></div><div type="textpart" subtype="poem" n="25"><milestone unit="meter" n="Iambic tetrameter catalectic"/><head xml:lang="eng" rend="newlevel">25</head><l n="1">Cinaede Thalle, mollior cuniculi capillo</l><l n="2">vel anseris medullula vel imula auricilla</l><l n="3">vel pene languido senis situque araneoso,</l><l n="4">idemque Thalle turbida rapacior procella,</l><l n="5">cum † diva mulier aries ostendit oscitantes,</l><l n="6">remitte pallium mihi meum quod involasti</l><l n="7">sudariumque Saetabum catagraphosque Thynos,</l><l n="8">inepte, quae palam soles habere tanquam avita.</l><l n="9">quae nunc tuis ab unguibus reglutina et remitte,</l><l n="10">ne laneum latusculum manusque mollicellas</l><l n="11">inusta turpiter tibi flagella conscribillent,</l><l n="12">et insolenter aestues velut minuta magno</l><l n="13">deprensa navis in mari vesaniente vento.</l></div><div type="textpart" subtype="poem" n="26"><milestone unit="meter" n="Phalaecean"/><head xml:lang="eng" rend="newlevel">26</head><l n="1">Furi, villula vestra non ad Austri</l><l n="2">flatus opposita est neque ad Favoni</l><l n="3">nec saevi Boreae aut Apeliotae,</l><l n="4">verum ad milia quindecim et ducentos.</l><l n="5">o ventum horribilem atque pestilentem!</l></div><div type="textpart" subtype="poem" n="27"><milestone unit="meter" n="Phalaecean"/><head xml:lang="eng" rend="newlevel">27</head><l n="1">Minister vetuli puer Falerni</l><l n="2">inger mi calices amariores,</l><l n="3">ut lex Postumiae iubet magistrae,</l><l n="4">ebrioso acino ebriosioris.</l><l n="5">at vos quo libet hinc abite, lymphae,</l><l n="6">vini pernicies, et ad severos</l><l n="7">migrate: hic merus est Thyonianus.</l></div><div type="textpart" subtype="poem" n="28"><milestone unit="meter" n="Phalaecean"/><head xml:lang="eng" rend="newlevel">28</head><l n="1">Pisonis comites, cohors inanis</l><l n="2">aptis sarcinulis et expeditis,</l><l n="3">Verani optime tuque mi Fabulle,</l><l n="4">quid rerum geritis? Satisne cum isto</l><l n="5">vappa frigoraque et famem tulistis?</l><l n="6">ecquidnam in tabulis patet lucelli</l><l n="7">expensum, ut mihi, qui meum secutus</l><l n="8">praetorem refero datum lucello,</l><l n="9">“o Memmi, bene me ac diu supinum</l><l n="10">tota ista trabe lentus irrumasti.”</l><l n="11">sed, quantum video, pari fuistis</l><l n="12">casu: nam nihilo minore verpa</l><l n="13">farti estis. pete nobiles amicos.</l><l n="14">at vobis mala multa di deaeque</l><l n="15">dent, opprobria Romuli Remique.</l></div><div type="textpart" subtype="poem" n="29"><milestone unit="meter" n="Iambic trimeter"/><head xml:lang="eng" rend="newlevel">29</head><l n="1">Quis hoc potest videre, quis potest pati,</l><l n="2">nisi impudicus et vorax et aleo,</l><l n="3">Mamurram habere quod comata GaIlia</l><l n="4">habebat ante et ultima Britannia?</l><l n="5">Cinaede Romule, haec videbis et feres?</l><l n="6">et ille nunc superbus et superfluens</l><l n="7">perambulabit omnium cubilia</l><l n="8">ut albulus columbus aut Adoneus?</l><l n="9">cinaede Romule, haec videbis et feres?</l><l n="10">es impudicus et vorax et aleo.</l><l n="11">eone nomine, imperator unice,</l><l n="12">fuisti in ultima occidentis insula,</l><l n="13">ut ista vestra diffututa mentula</l><l n="14">ducenties comesset aut trecenties?</l><l n="15">quid est alid sinistra liberalitas?</l><l n="16">parum expatravit an parum elluatus est?</l><l n="17">paterna prima lancinata sunt bona;</l><l n="18">secunda praeda Pontica; inde tertia</l><l n="19">Hibera, quam scit amnis aurifer Tagus.</l><l n="20">nunc Galliae timetur et Britanniae.</l><l n="21">quid hunc malum fovetis? aut quid hic potest</l><l n="22">nisi uncta devorare patrimonia?</l><l n="23">eone nomine † urbis opulentissime</l><l n="24">socer generque, perdidistis omnia?</l></div><div type="textpart" subtype="poem" n="30"><milestone unit="meter" n="Asclepiadean major"/><head xml:lang="eng" rend="newlevel">30</head><l n="1">Alfene immemor atque unanimis false sodalibus,</l><l n="2">iam te nil miseret, dure, tui dulcis amiculi?</l><l n="3">iam me prodere, iam non dubitas fallere, perfide?</l><l n="4">nec facta impia fallacum hominum caelicolis placent;</l><l n="5">quae tu neglegis, ac me miserum deseris in malis.</l><l n="6">eheu, quid faciant, dic, homines, cuive habeant fidem?</l><l n="7">certe tute iubebas animam tradere, inique, me</l><l n="8">inducens in amorem, quasi tuta omnia mi forent.</l><l n="9">idem nunc retrahis te ac tua dicta omnia factaque</l><l n="10">ventos irrita ferre ac nebulas aerias sinis.</l><l n="11">si tu oblitus es, at di meminerunt, meminit Fides,</l><l n="12">quae te ut paeniteat postmodo facti faciet tui.</l></div><div type="textpart" subtype="poem" n="31"><milestone unit="meter" n="Choliambic"/><head xml:lang="eng" rend="newlevel">31</head><l n="1">Paene insularum, Sirmio, insularumque</l><l n="2">ocelle, quascumque in liquentibus stagnis</l><l n="3">marique vasto fert uterque Neptunus,</l><l n="4">quam te libenter quamque laetus inviso,</l><l n="5">vix mi ipse credens Thyniam atque Bithynos</l><l n="6">liquisse campos et videre te in tuto!</l><l n="7">o quid solutis est beatius curis,</l><l n="8">cum mens onus reponit, ac peregrino</l><l n="9">labore fessi venimus larem ad nostrum</l><l n="10">desideratoque adquiescimus lecto?</l><l n="11">hoc est quod unum est pro laboribus tantis.</l><l n="12">salve, o venusta Sirmio, atque ero gaude;</l><l n="13">gaudete vosque, o Lydiae lacus undae;</l><l n="14">ridete, quidquid est domi cachinnorum.</l></div><div type="textpart" subtype="poem" n="32"><milestone unit="meter" n="Phalaecean"/><head xml:lang="eng" rend="newlevel">32</head><l n="1">Amabo, mea dulcis Ipsithilla,</l><l n="2">meae deliciae, mei lepores,</l><l n="3">iube ad te veniam meridiatum.</l><l n="4">et si iusseris illud, adiuvato,</l><l n="5">ne quis liminis obseret tabellam,</l><l n="6">neu tibi libeat foras abire;</l><l n="7">sed domi maneas paresque nobis</l><l n="8">novem continuas fututiones.</l><l n="9">verum, si quid ages, statim iubeto:</l><l n="10">nam pransus iaceo et satur supinus</l><l n="11">pertundo tunicamque palliumque.</l></div><div type="textpart" subtype="poem" n="33"><milestone unit="meter" n="Phalaecean"/><head xml:lang="eng" rend="newlevel">33</head><l n="1">O furum optime balneariorum</l><l n="2">Vibenni pater, et cinaede fili,</l><l n="3">(nam dextra pater inquinatiore,</l><l n="4">culo filius est voraciore)</l><l n="5">cur non exsilium malasque in oras</l><l n="6">itis, quandoquidem patris rapinae</l><l n="7">notae sunt populo, et natis pilosas,</l><l n="8">fili, non potes asse venditare?</l></div><div type="textpart" subtype="poem" n="34"><milestone unit="meter" n="Three second Glyconics catalectic and one second Pherecratic acatalectic"/><head xml:lang="eng" rend="newlevel">34</head><lg><l n="1">Dianae sumus in fide</l><l n="2">puellae et pueri integri;</l><l n="3">Dianam pueri integri</l><l n="4">puellaeque canamus.</l></lg><lg><l n="5">O Latonia, maximi</l><l n="6">magna progenies Iovis,</l><l n="7">quam mater prope Deliam</l><l n="8">deposivit olivam,</l></lg><lg><l n="9">montium domina ut fores</l><l n="10">silvarumque virentium</l><l n="11">saltuumque reconditorum</l><l n="12">amniumque sonantum;</l></lg><lg><l n="13">tu Lucina dolentibus</l><l n="14">Iuno dicta puerperis,</l><l n="15">tu potens Trivia et notho es</l><l n="16">dicta lumine Luna.</l></lg><lg><l n="17">tu cursu, dea, menstruo</l><l n="18">metiens iter annuum</l><l n="19">rustica agricolae bonis</l><l n="20">tecta frugibus exples.</l></lg><lg><l n="21">sis quocumque tibi placet</l><l n="22">sancta nomine, Romulique,</l><l n="23">antique ut solita es, bona</l><l n="24">sospites ope gentem.</l></lg></div><div type="textpart" subtype="poem" n="35"><milestone unit="meter" n="Phalaecean"/><head xml:lang="eng" rend="newlevel">35</head><l n="1">Poetae tenero, meo sodali</l><l n="2">velim Caecilio, papyre, dicas,</l><l n="3">Veronam veniat, Novi relinquens</l><l n="4">Comi moenia Lariumque litus:</l><l n="5">nam quasdam volo cogitationes</l><l n="6">amici accipiat sui meique.</l><l n="7">quare, si sapiet, viam vorabit,</l><l n="8">quamvis candida milies puella</l><l n="9">euntem revocet manusque collo</l><l n="10">ambas iniciens roget morari,</l><l n="11">quae nunc, si mihi vera nuntiantur,</l><l n="12">illum deperit impotente amore:</l><l n="13">nam quo tempore legit incohatam</l><l n="14">Dindymi dominam, ex eo misellae</l><l n="15">ignes interiorem edunt medullam.</l><l n="16">ignosco tibi, Sapphica puella</l><l n="17">Musa doctior: est enim venuste</l><l n="18">Magna Caecilio incohata Mater.</l></div><div type="textpart" subtype="poem" n="36"><milestone unit="meter" n="Phalaecean"/><head xml:lang="eng" rend="newlevel">36</head><l n="1">Annales Volusi, cacata charta,</l><l n="2">votum solvite pro mea puella:</l><l n="3">nam sanctae Veneri Cupidinique</l><l n="4">vovit, si sibi restitutus essem</l><l n="5">desissemque truces vibrare iambos,</l><l n="6">electissima pessimi poetae</l><l n="7">scripta tardipedi deo daturam</l><l n="8">infelicibus ustilanda lignis.</l><l n="9">et hoc pessima se puella vidit</l><l n="10">iocose lepide vovere divis.</l><l n="11">nunc, o caeruleo creata ponto,</l><l n="12">quae sanctum Idalium Uriosque apertos,</l><l n="13">quaeque Ancona Cnidumque harundinosam</l><l n="14">colis, quaeque Amathunta, quaeque Golgos,</l><l n="15">quaeque Durrachium Hadriae tabernam,</l><l n="16">acceptum face redditumque votum,</l><l n="17">si non inlepidum neque invenustum est.</l><l n="18">at vos interea venite in ignem,</l><l n="19">pleni ruris et inficetiarum</l><l n="20">Annales Volusi, cacata charta.</l></div><div type="textpart" subtype="poem" n="37"><milestone unit="meter" n="Choliambic"/><head xml:lang="eng" rend="newlevel">37</head><l n="1">Salax taberna vosque contubernales,</l><l n="2">a pilleatis nona fratribus pila,</l><l n="3">solis putatis esse mentulas vobis,</l><l n="4">solis licere quidquid est puellarum</l><l n="5">confutuere et putare ceteros hircos?</l><l n="6">an, continenter quod sedetis insulsi</l><l n="7">centum an ducenti, non putatis ausurum</l><l n="8">me una ducentos irrumare sessores?</l><l n="9">atqui putate: namque totius vobis</l><l n="10">frontem tabernae sopionibus scribam.</l><l n="11">puella nam mi, quae meo sinu fugit,</l><l n="12">amata tantum quantum amabitur nulla,</l><l n="13">pro qua mihi sunt magna bella pugnata,</l><l n="14">consedit istic.  hanc boni beatique</l><l n="15">omnes amatis, et quidem, quod indignum est,</l><l n="16">omnes pusilli et semitarii moechi:</l><l n="17">tu praeter omnes une de capillatis,</l><l n="18">cuniculosae Celtiberiae fili,</l><l n="19">Egnati, opaca quem bonum facit barba</l><l n="20">et dens Hibera defricatus urina.</l></div><div type="textpart" subtype="poem" n="38"><milestone unit="meter" n="Phalaecean"/><head xml:lang="eng" rend="newlevel">38</head><l n="1">Male est, Cornifici, tuo Catullo,</l><l n="2">male est me hercule ei et laboriose,</l><l n="3">et magis magis in dies et horas.</l><l n="4">quem tu, quod minimum facillimumque est,</l><l n="5">qua solatus es adlocutione?</l><l n="6">irascor tibi.  sic meos amores?</l><l n="7">paulum quid libet adlocutionis,</l><l n="8">maestius lacrimis Simonideis.</l></div><div type="textpart" subtype="poem" n="39"><milestone unit="meter" n="Choliambic"/><head xml:lang="eng" rend="newlevel">39</head><l n="1">Egnatius, quod candidos habet dentes,</l><l n="2">renidet usque quaque.  si ad rei ventum est</l><l n="3">subsellium, cum orator excitat fletum,</l><l n="4">renidet ille.  si ad pii rogum fili</l><l n="5">lugetur, orba cum flet unicum mater,</l><l n="6">renidet ille.  quidquid est, ubicumque est,</l><l n="7">quodcumque agit, renidet.  hunc habet morbum</l><l n="8">neque elegantem, ut arbitror, neque urbanum.</l><l n="9">quare monendum est te mihi, bone Egnati.</l><l n="10">si urbanus esses aut Sabinus aut Tiburs</l><l n="11">aut parcus Umber aut obesus Etruscus</l><l n="12">aut Lanuvinus ater atque dentatus</l><l n="13">aut Transpadanus, ut meos quoque attingam,</l><l n="14">aut qui libet qui puriter lavit dentes,</l><l n="15">tamen renidere usque quaque te nollem;</l><l n="16">nam risu inepto res ineptior nulla est.</l><l n="17">nunc Celtiber es: Celtiberia in terra,</l><l n="18">quod quisque minxit, hoc sibi solet mane</l><l n="19">dentem atque russam defricare gingivam,</l><l n="20">ut quo iste vester expolitior dens est,</l><l n="21">hoc te amplius bibisse praedicet loti.</l></div><div type="textpart" subtype="poem" n="40"><milestone unit="meter" n="Phalaecean"/><head xml:lang="eng" rend="newlevel">40</head><l n="1">Quaenam te mala mens, miselle Ravide,</l><l n="2">agit praecipitem in meos iambos?</l><l n="3">quis deus tibi non bene advocatus</l><l n="4">vecordem parat excitare rixam?</l><l n="5">an ut pervenias in ora vulgi?</l><l n="6">quid vis? qua libet esse notus optas?</l><l n="7">eris, quandoquidem meos amores</l><l n="8">cum longa voluisti amare poena.</l></div><div type="textpart" subtype="poem" n="41"><milestone unit="meter" n="Phalaecean"/><head xml:lang="eng" rend="newlevel">41</head><l n="1">Ameana puella defututa</l><l n="2">tota milia me decem poposcit,</l><l n="3">ista turpiculo puella naso,</l><l n="4">decoctoris amica Formiani.</l><l n="5">propinqui, quibus est puella curae,</l><l n="6">amicos medicosque convocate:</l><l n="7">non est sana puella, nec rogare</l><l n="8">qualis sit solet aes imaginosum.</l></div><div type="textpart" subtype="poem" n="42"><milestone unit="meter" n="Phalaecean"/><head xml:lang="eng" rend="newlevel">42</head><l n="1">Adeste, hendecasyllabi, quot estis</l><l n="2">omnes undique, quotquot estis omnes.</l><l n="3">iocum me putat esse moecha turpis</l><l n="4">et negat mihi vestra reddituram</l><l n="5">pugillaria, si pati potestis.</l><l n="6">persequamur eam, et reflagitemus.</l><l n="7">quae sit quaeritis? illa quam videtis</l><l n="8">turpe incedere, mimice ac moleste</l><l n="9">ridentem catuli ore Gallicani.</l><l n="10">circumsistite eam, et reflagitate:</l><l n="11">“moecha putida, redde codicillos,</l><l n="12">redde, putida moecha, codicillos.”</l><l n="13">non assis facis? o lutum, lupanar,</l><l n="14">aut si perditius potes quid esse.</l><l n="15">sed non est tamen hoc satis putandum.</l><l n="16">quod si non aliud potest, ruborem</l><l n="17">ferreo canis exprimamus ore.</l><l n="18">conclamate iterum altiore voce</l><l n="19">“moecha putida, redde codicillos,</l><l n="20">redde, putida moecha, codicillos.”</l><l n="21">sed nil proficimus, nihil movetur.</l><l n="22">mutanda est ratio modusque nobis,</l><l n="23">si quid proficere amplius potestis,</l><l n="24">“pudica et proba, redde codicillos.”</l></div><div type="textpart" subtype="poem" n="43"><milestone unit="meter" n="Phalaecean"/><head xml:lang="eng" rend="newlevel">43</head><l n="1">Salve, nec minimo puella naso</l><l n="2">nec bello pede nec nigris ocellis</l><l n="3">nec longis digitis nec ore sicco</l><l n="4">nec sane nimis elegante lingua,</l><l n="5">decoctoris amica Formiani.</l><l n="6">ten provincia narrat esse bellam?</l><l n="7">tecum Lesbia nostra comparatur?</l><l n="8">o saeclum insapiens et infacetum!</l></div><div type="textpart" subtype="poem" n="44"><milestone unit="meter" n="Choliambic"/><head xml:lang="eng" rend="newlevel">44</head><l n="1">O funde noster seu Sabine seu Tiburs</l><l n="2">(nam te esse Tiburtem autumant quibus non est</l><l n="3">cordi Catullum laedere: at quibus cordi est</l><l n="4">quovis Sabinum pignore esse contendunt),</l><l n="5">sed seu Sabine sive verius Tiburs,</l><l n="6">fui libenter in tua suburbana</l><l n="7">villa malamque pectore expuli tussim,</l><l n="8">non immerenti quam mihi meus venter,</l><l n="9">dum sumptuosas adpeto, dedit, cenas.</l><l n="10">nam, Sestianus dum volo esse conviva,</l><l n="11">orationem in Antium petitorem</l><l n="12">plenam veneni et pestilentiae legi.</l><l n="13">hic me gravido frigida et frequens tussis</l><l n="14">quassavit usque dum in tuum sinum fugi</l><l n="15">et me recuravi otioque et urtica.</l><l n="16">quare refectus maximas tibi grates</l><l n="17">ago, meum quod non es ulta peccatum.</l><l n="18">nec deprecor iam, si nefaria scripta</l><l n="19">Sesti recepso, quin gravedinem et tussim</l><l n="20">non mi, sed ipsi Sestio ferat frigus,</l><l n="21">qui tunc vocat me cum malum librum 1egi.</l></div><div type="textpart" subtype="poem" n="45"><milestone unit="meter" n="Phalaecean"/><head xml:lang="eng" rend="newlevel">45</head><l n="1">Acmen Septimius suos amores</l><l n="2">tenens in gremio “mea,” inquit, “Acme,</l><l n="3">ni te perdite amo atque amare porro</l><l n="4">omnes sum adsidue paratus annos</l><l n="5">quantum qui pote plurimum perire,</l><l n="6">solus in Libya Indiaque tosta</l><l n="7">caesio veniam obvius leoni.”</l><l n="8">hoc ut dixit, Amor, sinistra ut ante,</l><l n="9">dextra sternuit adprobationem.</l><l n="10">at Acme leviter caput reflectens</l><l n="11">et dulcis pueri ebrios ocellos</l><l n="12">illo purpureo ore saviata</l><l n="13">“sic,” inquit, “mea vita, Septimille,</l><l n="14">huic uni domino usque serviamus,</l><l n="15">ut multo mihi maior acriorque</l><l n="16">ignis mollibus ardet in medullis.”</l><l n="17">hoc ut dixit, Arnor, sinistra ut ante,</l><l n="18">dextra sternuit adprobationem.</l><l n="19">nunc ab auspicio bono profecti</l><l n="20">mutuis animis amant amantur.</l><l n="21">unam Septimius misellus Acmen</l><l n="22">mavult quam Syrias Britanniasque:</l><l n="23">uno in Septimio fidelis Acme</l><l n="24">facit delicias libidinesque.</l><l n="25">quis ullos homines beatiores</l><l n="26">vidit, quis Venerem auspicatiorem?</l></div><div type="textpart" subtype="poem" n="46"><milestone unit="meter" n="Phalaecean"/><head xml:lang="eng" rend="newlevel">46</head><l n="1">Iam ver egelidos refert tepores,</l><l n="2">iam caeli furor aequinoctialis</l><l n="3">iucundis Zephyri silescit auris.</l><l n="4">linquantur Phrygii, Catulle, campi</l><l n="5">Nicaeaeque ager uber aestuosae:</l><l n="6">ad claras Asiae volemus urbes.</l><l n="7">iam mens praetrepidans avet vagari,</l><l n="8">iam laeti studio pedes vigescunt.</l><l n="9">o dulces comitum valete coetus,</l><l n="10">longe quos simul a domo profectos</l><l n="11">diversae variae viae reportant.</l></div><div type="textpart" subtype="poem" n="47"><milestone unit="meter" n="Phalaecean"/><head xml:lang="eng" rend="newlevel">47</head><l n="1">Porci et Socration, duae sinistrae</l><l n="2">Pisonis, scabies famesque mundi,</l><l n="3">vos Veraniolo meo et Fabullo</l><l n="4">verpus praeposuit Priapus ille?</l><l n="5">vos convivia lauta sumptuose</l><l n="6">de die facitis? mei sodales</l><l n="7">quaerunt in trivio vocationes?</l></div><div type="textpart" subtype="poem" n="48"><milestone unit="meter" n="Phalaecean"/><head xml:lang="eng" rend="newlevel">48</head><l n="1">Mellitos oculos tuos, Iuventi,</l><l n="2">siquis me sinat usque basiare,</l><l n="3">usque ad milia basiem trecenta,</l><l n="4">nec unquam videar satur futurus,</l><l n="5">non si densior aridis aristis</l><l n="6">sit nostrae seges osculationis.</l></div><div type="textpart" subtype="poem" n="49"><milestone unit="meter" n="Phalaecean"/><head xml:lang="eng" rend="newlevel">49</head><l n="1">Disertissime Romuli nepotum,</l><l n="2">quot sunt quotque fuere, Marce Tulli,</l><l n="3">quotque post aliis erunt in annis,</l><l n="4">gratias tibi maximas Catullus</l><l n="5">agit pessimus omnium poeta,</l><l n="6">tanto pessimus omnium poeta</l><l n="7">quanto tu optimus omnium patronus.</l></div><div type="textpart" subtype="poem" n="50"><milestone unit="meter" n="Phalaecean"/><head xml:lang="eng" rend="newlevel">50</head><l n="1">Hesterno, Licini, die otiosi</l><l n="2">multum lusimus in meis tabellis,</l><l n="3">ut convenerat esse delicatos.</l><l n="4">scribens versiculos uterque nostrum</l><l n="5">ludebat numero modo hoc modo illoc,</l><l n="6">reddens mutua per iocum atque vinum.</l><l n="7">atque illinc abii tuo lepore</l><l n="8">incensus, Licini, facetiisque,</l><l n="9">ut nec me miserum cibus iuvaret,</l><l n="10">nec somnus tegeret quiete ocellos,</l><l n="11">sed toto indomitus furore lecto</l><l n="12">versarer cupiens videre lucem,</l><l n="13">ut tecum loquerer simulque ut essem.</l><l n="14">at defessa labore membra postquam</l><l n="15">semimortua lectulo iacebant,</l><l n="16">hoc, iucunde, tibi poema feci,</l><l n="17">ex quo perspiceres meum dolorem.</l><l n="18">nunc audax cave sis, precesque nostras,</l><l n="19">oramus, cave despuas, ocelle,</l><l n="20">ne poenas Nemesis reposcat a te.</l><l n="21">est vehemens dea: laedere hanc caveto.</l></div><div type="textpart" subtype="poem" n="51"><milestone unit="meter" n="Lesser Sapphic"/><head xml:lang="eng" rend="newlevel">51</head><lg><l n="1">Ille mi par esse deo videtur,</l><l n="2">ille, si fas est, superare divos</l><l n="3">qui sedens adversus identidem te</l><l n="4">spectat et audit</l></lg><lg><l n="5">dulce ridentem, misero quod omnis</l><l n="6">eripit sensus mihi: nam simul te,</l><l n="7">Lesbia, adspexi, nihil est super mi</l><l n="8"><gap reason="omitted" extent="deest v. 1"/></l></lg><lg><l n="9">lingua sed torpet, tenuis sub artus</l><l n="10">flamma demanat, sonitu suopte</l><l n="11">tintinant aures, gemina teguntur</l><l n="12">lumina nocte.</l></lg><lg><l n="13">otium, Catulle, tibi molestum est:</l><l n="14">otio exsultas nimiumque gestis.</l><l n="15">otium et reges prius et beatas</l><l n="16">perdidit urbes.</l></lg></div><div type="textpart" subtype="poem" n="52"><milestone unit="meter" n="Iambic trimeter"/><head xml:lang="eng" rend="newlevel">52</head><l n="1">Quid est, Catulle? quid moraris emori?</l><l n="2">sella in curuli struma Nonius sedet,</l><l n="3">per consulatum perierat Vatinius:</l><l n="4">quid est, Catulle? quid moraris emori?</l></div><div type="textpart" subtype="poem" n="53"><milestone unit="meter" n="Phalaecean"/><head xml:lang="eng" rend="newlevel">53</head><l n="1">Risi nescio quem modo e corona,</l><l n="2">qui, cum mirifice Vatiniana</l><l n="3">meus crimina Calvus explicasset,</l><l n="4">admirans ait haec manusque tollens</l><l n="5">“di magni, salaputium disertum!”</l></div><div type="textpart" subtype="poem" n="54"><milestone unit="meter" n="Phalaecean"/><head xml:lang="eng" rend="newlevel">54</head><l n="1">Othonis caput oppido est pusillum,</l><l n="2"><gap reason="omitted" extent="lacunam proposuit Merrill; mss have 50.16-17"/>et eri rustica semilauta crura,</l><l n="3">subtile et leve peditum Libonis,</l><l n="4"><gap reason="omitted"/>si non omnia, displicere vellem</l><l n="5">tibi et Fuficio, seni recocto</l><l n="6"><gap reason="omitted"/>irascere iterum meis iambis</l><l n="7">immerentibus, unice imperator.</l></div><div type="textpart" subtype="poem" n="55"><milestone unit="meter" n="Irregular Phalaecean"/><head xml:lang="eng" rend="newlevel">55</head><l n="1">Oramus, si forte non molestum est,</l><l n="2">demonstres ubi sint tuae tenebrae.</l><l n="3">te campo quaesivimus minore,</l><l n="4">te in circo, te in omnibus libellis,</l><l n="5">te in templo summi Iovis sacrato.</l><l n="6">in Magni simul ambulatione</l><l n="7">femellas omnes, amice, prendi,</l><l n="8">quas vultu vidi tamen serenas.</l><l n="9">† A velte sic ipse flagitabam:</l><l n="10">“camerium mihi, pessimae puellae!”</l><l n="11">quaedam inquit nudum † reduc †</l><l n="12">“en hic in roseis latet papillis.”</l><l n="13">sed te iam ferre Herculi labos est:</l><l n="14">tanto ten fastu negas, amice?</l><l n="15">dic nobis ubi sis futurus, ede</l><l n="16">audacter, committe, crede luci.</l><l n="17">nunc te lacteolae tenent puellae?</l><l n="18">si linguam clauso tenes in ore,</l><l n="19">fructus proicies amoris omnes:</l><l n="20">verbosa gaudet Venus loquella.</l><l n="21">vel vi vis, licet obseres palatum,</l><l n="22">dum veri sis particeps amoris.</l></div><div type="textpart" subtype="poem" n="56"><milestone unit="meter" n="Phalaecean"/><head xml:lang="eng" rend="newlevel">56</head><l n="1">O rem ridiculam, Cato, et iocosam</l><l n="2">dignamque auribus et tuo cachinno.</l><l n="3">ride, quidquid amas, Cato, Catullum:</l><l n="4">res est ridicula et nimis iocosa.</l><l n="5">deprendi modo pupulum puellae</l><l n="6">trusantem: hunc ego, si placet Dionae,</l><l n="7">pro telo rigida mea cecidi.</l></div><div type="textpart" subtype="poem" n="57"><milestone unit="meter" n="Phalaecean"/><head xml:lang="eng" rend="newlevel">57</head><l n="1">Pulchre convenit improbis cinaedis,</l><l n="2">Mamurrae pathicoque Caesarique.</l><l n="3">nec mirum: maculae pares utrisque,</l><l n="4">urbana altera et illa Formiana,</l><l n="5">impressae resident nec eluentur:</l><l n="6">morbosi pariter gemelli utrique,</l><l n="7">uno in lecticulo erudituli ambo,</l><l n="8">non hic quam ille magis vorax adulter,</l><l n="9">rivales socii puellularum:</l><l n="10">pulchre convenit improbis cinaedis.</l></div><div type="textpart" subtype="poem" n="58"><milestone unit="meter" n="Phalaecean"/><head xml:lang="eng" rend="newlevel">58</head><l n="1">Caeli, Lesbia nostra, Lesbia illa,</l><l n="2">illa Lesbia, quam Catullus unam</l><l n="3">plus quam se atque suos amavit omnes,</l><l n="4">nunc in quadriviis et angiportis</l><l n="5">glubit magnanimi Remi nepotes.</l></div><div type="textpart" subtype="poem" n="58b"><milestone unit="meter" n="Phalaecean"/><head xml:lang="eng" rend="newlevel">58b</head><l n="1">Non custos si fingar ille Cretum,</l><l n="2">non si Pegaseo ferar volatu,</l><l n="3">non Ladas ego pinnipesve Perseus,</l><l n="4">non Rhesi niveae citaeque bigae:</l><l n="5">adde huc plumipedes volatilesque,</l><l n="6">ventorumque simul require cursum,</l><l n="7">quos vinctos, Cameri, mihi dicares:</l><l n="8">defessus tamen omnibus medullis</l><l n="9">et multis langoribus peresus</l><l n="10">essem te mihi, amice, quaeritando.</l></div><div type="textpart" subtype="poem" n="59"><milestone unit="meter" n="Choliambic"/><head xml:lang="eng" rend="newlevel">59</head><l n="1">Bononiensis Rufa Rufulum fellat,</l><l n="2">uxor Meneni, saepe quam in sepulcretis</l><l n="3">vidistis ipso rapere de rogo cenam,</l><l n="4">cum devolutum ex igne prosequens panem</l><l n="5">ab semiraso tunderetur ustore.</l></div><div type="textpart" subtype="poem" n="60"><milestone unit="meter" n="Choliambic"/><head xml:lang="eng" rend="newlevel">60</head><l n="1">Num te leaena montibus Libystinis</l><l n="2">aut Scylla latrans infima inguinum parte</l><l n="3">tam mente dura procreavit ac taetra,</l><l n="4">ut supplicis vocem in novissimo casu</l><l n="5">contemptam haberes, ah nimis fero corde?</l></div></div><div type="textpart" subtype="longpoems"><div type="textpart" subtype="poem" n="61"><milestone unit="meter" n="Four second Glyconics catalectic and one second Pherecratic acatalectic"/><head xml:lang="eng" rend="newlevel">61</head><lg><l n="1">Collis o Heliconii</l><l n="2">cultor, Uraniae genus,</l><l n="3">qui rapis teneram ad virum</l><l n="4">virginem, o Hymenaee Hymen,</l><l n="5">o Hymen Hymenaee,</l></lg><lg><l n="6">cinge tempora floribus</l><l n="7">suave olentis amaraci,</l><l n="8">flammeum cape, laetus huc,</l><l n="9">huc veni niveo gerens</l><l n="10">luteum pede soccum,</l></lg><lg><l n="11">excitusque hilari die</l><l n="12">nuptialia concinens</l><l n="13">voce carmina tinnula</l><l n="14">pelle humum pedibus, manu</l><l n="15">pineam quate taedam.</l></lg><lg><l n="16">namque Vinia Manilo,</l><l n="17">qualis Idalium colens</l><l n="18">venit ad Phrygium Venus</l><l n="19">iudicem, bona cum bona</l><l n="20">nubet alite virgo,</l></lg><lg><l n="21">floridis velut enitens</l><l n="22">myrtus Asia ramulis,</l><l n="23">quos hamadryades deae</l><l n="24">ludicrum sibi rosido</l><l n="25">nutriunt umore.</l></lg><lg><l n="26">quare age huc aditum ferens</l><l n="27">perge linquere Thespiae</l><l n="28">rupis Aonios specus,</l><l n="29">nympha quos super irrigat</l><l n="30">frigerans Aganippe,</l></lg><lg><l n="31">ac domum dominam voca</l><l n="32">coniugis cupidam novi,</l><l n="33">mentem amore revinciens</l><l n="34">ut tenax hedera huc et huc</l><l n="35">arborem implicat errans.</l></lg><lg><l n="36">vosque item simul, integrae</l><l n="37">virgines, quibus advenit</l><l n="38">par dies, agite in modum</l><l n="39">dicite, “o Hymenaee Hymen,</l><l n="40">o Hymen Hymenaee.”</l></lg><lg><l n="41">ut libentius, audiens</l><l n="42">se citarier ad suum</l><l n="43">munus, huc aditum ferat</l><l n="44">dux bonae Veneris, boni</l><l n="45">coniugator amoris.</l></lg><lg><l n="46">quis deus magis anxiis</l><l n="47">est petendus amantibus?</l><l n="48">quem colent homines magis</l><l n="49">caelitum? o Hymenaee Hymen,</l><l n="50">o Hymen Hymenaee.</l></lg><lg><l n="51">te suis tremulus parens</l><l n="52">invocat, tibi virgines</l><l n="53">zonula solvunt sinus,</l><l n="54">te timens cupida novus</l><l n="55">captat aure maritus.</l></lg><lg><l n="56">tu fero iuveni in manus</l><l n="57">floridam ipse puellulam</l><l n="58">dedis a gremio suae</l><l n="59">matris, o Hymenaee Hymen,</l><l n="60">o Hymen Hymenaee.</l></lg><lg><l n="61">nil potest sine te Venus</l><l n="62">fama quod bona comprobet</l><l n="63">commodi capere: at potest</l><l n="64">te volente.  quis huic deo</l><l n="65">compararier ausit?</l></lg><lg><l n="66">nulla quit sine te domus</l><l n="67">liberos dare, nec parens</l><l n="68">stirpe nitier: at potest</l><l n="69">te volente.  quis huic deo</l><l n="70">compararier ausit?</l></lg><lg><l n="71">quae tuis careat sacris</l><l n="72">non queat dare praesides</l><l n="73">terra finibus: at queat</l><l n="74">te volente.  quis huic deo</l><l n="75">compararier ausit?</l></lg><lg><l n="76">claustra pandite ianuae,</l><l n="77">virgo adest. viden ut faces</l><l n="78">splendidas quatiunt comas?<gap reason="omitted" extent="desunt vv. 2"/></l></lg><lg><l n="79"><gap reason="omitted" extent="desunt vv. 2"/>tardet ingenuus pudor:</l><l n="80">quem tamen magis audiens</l><l n="81">flet quod ire necesse est.</l></lg><lg><l n="82">flere desine. Non tibi, Au-</l><l n="83">runculeia, periculum est</l><l n="84">ne qua femina pulchrior</l><l n="85">clarum ab Oceano diem</l><l n="86">viderit venientem.</l></lg><lg><l n="87">talis in vario solet</l><l n="88">divitis domini hortulo</l><l n="89">stare flos hyacinthinus.</l><l n="90">sed moraris, abit dies:</l><l n="91">prodeas, nova nupta.</l></lg><lg><l n="92">prodeas, nova nupta, si</l><l n="93">iam videtur, et audias</l><l n="94">nostra verba.  vide ut faces</l><l n="95">aureas quatiunt comas:</l><l n="96">prodeas, nova nupta.</l></lg><lg><l n="97">non tuus levis in mala</l><l n="98">deditus vir adultera</l><l n="99">probra turpia persequens</l><l n="100">a tuis teneris volet</l><l n="101">secubare papillis,</l></lg><lg><l n="102">lenta quin velut adsitas</l><l n="103">vitis implicat arbores,</l><l n="104">implicabitur in tuum</l><l n="105">complexum.  Sed abit dies:</l><l n="106">prodeas, nova nupta.</l></lg><lg><l n="107">o cubile quod omnibus<gap reason="omitted" extent="desunt vv. 3"/></l><l n="108">candido pede lecti,</l></lg><lg><l n="109">quae tuo veniunt ero,</l><l n="110">quanta gaudia, quac vaga</l><l n="111">nocte, quae medio die</l><l n="112">gaudeat! sed abit dies:</l><l n="113">Prodeas, nova nupta.</l></lg><lg><l n="114">tollite, o pueri, faces:</l><l n="115">flammeum video venire.</l><l n="116">ite, concinite in modum</l><l n="117">“o Hymen Hymenaee io,</l><l n="118">o Hymen Hymenaee.”</l></lg><lg><l n="119">ne diu taceat procax</l><l n="120">fescennina iocatio,</l><l n="121">nec nuces pueris neget</l><l n="122">desertum domini audiens</l><l n="123">concubinus amorem.</l></lg><lg><l n="124">da nuces pueris, iners</l><l n="125">concubine: satis diu</l><l n="126">lusisti nucibus: libet</l><l n="127">iam servire Talasio.</l><l n="128">concubine, nuces da.</l></lg><lg><l n="129">sordebant tibi vilicae,</l><l n="130">concubine, hodie atque heri:</l><l n="131">nunc tuum cinerarius</l><l n="132">tondet os.  miser ah miser</l><l n="133">concubine, nuces da.</l></lg><lg><l n="134">diceris male te a tuis</l><l n="135">unguentate glabris marite</l><l n="136">abstinere: sed abstine.</l><l n="137">o Hymen Hymenaee io,</l><l n="138">o Hymen Hymenaee.</l></lg><lg><l n="139">scimus haec tibi quae licent</l><l n="140">sola cognita: sed marito</l><l n="141">ista non eadem licent.</l><l n="142">o Hymen Hymenaee io,</l><l n="143">o Hymen Hymenaee.</l></lg><lg><l n="144">nupta, tu quoque quae tuus</l><l n="145">vir petet cave ne neges,</l><l n="146">ne petitum aliunde eat.</l><l n="147">o Hymen Hymenaee io,</l><l n="148">o Hymen Hymenaee.</l></lg><lg><l n="149">en tibi domus ut potens</l><l n="150">et beata viri tui:</l><l n="151">quae tibi sine serviat</l><l n="152">(o Hymen Hymenaee io,</l><l n="153">o Hymen Hymenaee).</l></lg><lg><l n="154">usque dum tremulum movens</l><l n="155">cana tempus anilitas</l><l n="156">omnia omnibus adnuit.</l><l n="157">o Hymen Hymenaee io,</l><l n="158">o Hymen Hymenaee.</l></lg><lg><l n="159">transfer omine cum bono</l><l n="160">limen aureolos pedes,</l><l n="161">rasilemque subi forem.</l><l n="162">o Hymen Hymenaee io,</l><l n="163">o Hymen Hymenaee.</l></lg><lg><l n="164">adspice unus ut accubans</l><l n="165">vir tuus Tyrio in toro</l><l n="166">totus immineat tibi.</l><l n="167">o Hymen Hymenaee io,</l><l n="168">o Hymen Hymenaee.</l></lg><lg><l n="169">illi non minus ac tibi</l><l n="170">pectore uritur intimo</l><l n="171">flamma, sed penite magis</l><l n="172">o Hymen Hymenaee io,</l><l n="173">o Hymen Hymenaee.</l></lg><lg><l n="174">mitte bracchiolum teres,</l><l n="175">praetextate, puellulae:</l><l n="176">iam cubile adeat viri.</l><l n="177">o Hymen Hymenaee io,</l><l n="178">o Hymen Hymenaee.</l></lg><lg><l n="179">o bonae senibus viris</l><l n="180">cognitae bene feminae,</l><l n="181">conlocate puellulam.</l><l n="182">o Hymen Hymenaee io,</l><l n="183">o Hymen Hymenaee.</l></lg><lg><l n="184">iam licet venias, marite:</l><l n="185">uxor in thalamo tibi est</l><l n="186">ore floridulo nitens</l><l n="187">alba parthenice velut</l><l n="188">luteumve papaver.</l></lg><lg><l n="189">at, marite, (ita me iuvent</l><l n="190">caelites) nihilo minus</l><l n="191">pulcher es, neque te Venus</l><l n="192">neglegit. sed abit dies:</l><l n="193">perge, ne remorare.</l></lg><lg><l n="194">non diu remoratus es,</l><l n="195">iam venis.  bona te Venus</l><l n="196">iuverit, quoniam palam</l><l n="197">quod cupis cupis et bonum</l><l n="198">non abscondis amorem.</l></lg><lg><l n="199">ille pulveris Africi</l><l n="200">siderumque micantium</l><l n="201">subducat numerum prius,</l><l n="202">qui vestri numerare vult</l><l n="203">multa milia ludi.</l></lg><lg><l n="204">ludite ut libet, et brevi</l><l n="205">liberos date.  non decet</l><l n="206">tam vetus sine liberis</l><l n="207">nomen esse, sed indidem</l><l n="208">semper ingenerari.</l></lg><lg><l n="209">Torquatus volo parvulus</l><l n="210">matris e gremio suae</l><l n="211">porrigens teneras manus</l><l n="212">dulce rideat ad patrem</l><l n="213">semihiante labello.</l></lg><lg><l n="214">sit suo similis patri</l><l n="215">Manlio et facile insciis</l><l n="216">noscitetur ab omnibus</l><l n="217">et pudicitiam suae</l><l n="218">matris indicet ore.</l></lg><lg><l n="219">talis illius a bona</l><l n="220">matre laus genus adprobet</l><l n="221">qualis unica ab optima</l><l n="222">matre Telemacho manet</l><l n="223">fama Penelopeo.</l></lg><lg><l n="224">claudite ostia, virgines:</l><l n="225">lusimus satis. at, boni</l><l n="226">coniuges, bene vivite et</l><l n="227">munere adsiduo valentem</l><l n="228">exercete iuventam.</l></lg></div><div type="textpart" subtype="poem" n="62"><milestone unit="meter" n="Dactylic hexameter"/><head xml:lang="eng" rend="newlevel">62</head><lg><head xml:lang="eng">youths</head><l n="1">Vesper adest: iuvenes, consurgite: vesper Olympo</l><l n="2">exspectata diu vix tandem lumina tollit.</l><l n="3">surgere iam tempus, iam pinguis linquere mensas;</l><l n="4">iam veniet virgo, iam dicetur hymenaeus.</l><l n="5">Hymen O Hymenaee, Hymen ades O Hymenaee.</l></lg><lg><head xml:lang="eng">maidens</head><l n="6">cernitis, innuptae, iuvenes? consurgite contra:</l><l n="7">nimirum Oetaeos ostendit Noctifer ignes.</l><l n="8">sic certe est: viden ut perniciter exsiluere?</l><l n="9">non temere exsiluere; canent quod vincere par est.</l><l n="10">Hymen O Hymenaee, Hymen ades O Hymenaee.</l></lg><lg><head xml:lang="eng">youths</head><l n="11">non facilis nobis, aequales, palma parata est:</l><l n="12">adspicite, innuptae secum ut meditata requirunt.</l><l n="13">non frustra meditantur; habent memorabile quod sit.</l><l n="14">nec mirum, penitus quae tota mente laborant.</l><l n="15">nos alio mentes, alio divisimus aures:</l><l n="16">iure igitur vincemur; amat victoria curam.</l><l n="17">quare nunc animos saltem convertite vestros:</l><l n="18">dicere iam incipient, iam respondere decebit.</l><l n="19">Hymen o Hymenaee, Hymen ades o Hymenaee.</l></lg><lg><head xml:lang="eng">maidens</head><l n="20">Hespere, qui caelo fertur crudelior ignis?</l><l n="21">qui natam possis complexu avellere matris,</l><l n="22">complexu matris retinentem avellere natam</l><l n="23">et iuveni ardenti castam donare puellam.</l><l n="24">quid faciunt hostes capta crudelius urbe?</l><l n="25">Hymen o Hymenaee, Hymen ades o Hymenaee.</l></lg><lg><head xml:lang="eng">youths</head><l n="26">Hespere, qui caelo lucet iucundior ignis?</l><l n="27">qui desponsa tua firmes conubia flammma,</l><l n="28">quae pepigere viri, pepigerunt ante parentes,</l><l n="29">nec iunxere prius quam se tuus extulit ardor.</l><l n="30">quid datur a divis felici optatius hora?</l><l n="31">Hymen o Hymenaee, Hymen ades o Hymenaee.</l></lg><lg><head xml:lang="eng">maidens</head><l n="32">Hesperus e nobis, aequales, abstulit unam<gap reason="omitted"/></l></lg><lg><head xml:lang="eng">youths</head><l n="33">namque tuo adventu vigilat custodia semper.</l><l n="34">nocte latent fures, quos idem saepe revertens,</l><l n="35">Hespere, mutato comprendis nomine eosdem.</l><l n="36">at libet innuptis ficto te carpere questu.</l><l n="37">quid tum, si carpunt tacita quem mente requirunt?</l><l n="38">Hymen o Hymenaee, Hymen ades o Hymenaee.</l></lg><lg><head xml:lang="eng">maidens</head><l n="39">ut flos in saeptis secretus nascitur hortis,</l><l n="40">ignotus pecori, nullo convulsus aratro,</l><l n="41">quem mulcent aurae, firmat sol, educat imber,</l><l n="42">multi illum pueri, multae optavere puellae;</l><l n="43">idem cum tenui carptus defloruit ungui,</l><l n="44">nulli illum pueri, nullae optavere puellae:</l><l n="45">sic virgo, dum intacta manet, dum cara suis est;</l><l n="46">cum castum amisit polluto corpore florem,</l><l n="47">nec pueris iucunda manet nec cara puellis.</l><l n="48">Hymen o Hymenaee, Hymen ades o Hymenaee.</l></lg><lg><head xml:lang="eng">youths</head><l n="49">ut vidua in nudo vitis quac nascitur arvo</l><l n="50">nunquam se extollit, nunquam mitem educat unam,</l><l n="51">sed tenerum prono deflectens pondere corpus</l><l n="52">iam iam contingit summum radice flagellum,</l><l n="53">hanc nulli agricolae, nulli accoluere iuvenci;</l><l n="54">at si forte eadem est ulmo coniuncta marito,</l><l n="55">multi illam agricolae, multi accoluere iuvenci:</l><l n="56">sic virgo, dum intacta manet, dum inculta senescit;</l><l n="57">cum par conubium maturo tempore adepta est,</l><l n="58">cara viro magis et minus est invisa parenti.</l></lg><lg><l n="59">et tu ne pugna cum tali coniuge, virgo.</l><l n="60">non aequum est pugnare, pater cui tradidit ipse,</l><l n="61">ipse pater cum matre, quibus parere necesse est.</l><l n="62">virginitas non tota tua est, ex parte parentum est:</l><l n="63">tertia pars patri, pars est data tertia matri,</l><l n="64">tertia sola tua est.  noli pugnare duobus,</l><l n="65">qui genero sua iura simul cum dote dederunt.</l><l n="66">Hymen o Hymenaee, Hymen ades o Hymenaee.</l></lg></div><div type="textpart" subtype="poem" n="63"><milestone unit="meter" n="Galliambic"/><head xml:lang="eng" rend="newlevel">63</head><l n="1">Super alta vectus Attis celeri rate maria</l><l n="2">Phrygium ut nemus citato cupide pede tetigit</l><l n="3">adiitque opaca silvis redimita loca deae,</l><l n="4">stimulatus ibi furenti rabie, vagus animis</l><l n="5">devolvit ili acuto sibi pondera silice.</l><l n="6">itaque ut relicta sensit sibi membra sine viro,</l><l n="7">etiam recente terrae sola sanguine maculans</l><l n="8">niveis citata cepit manibus leve typanum,</l><l n="9">typanum, tubam Cybelles, tua, mater, initia,</l><l n="10">quatiensque terga tauri teneris cava digitis</l><l n="11">canere haec suis adorta est tremebunda comitibus</l><l n="12">“agite ite ad alta, Gallae, Cybeles nemora simul,</l><l n="13">simul ite, Dindymenae dominae vaga pecora,</l><l n="14">aliena quae petentes velut exsules loca</l><l n="15">sectam meam exsecutae duce me mihi comites</l><l n="16">rapidum salum tulistis truculentaque pelagi</l><l n="17">et corpus evirastis Veneris nimio odio,</l><l n="18">hilarate erae citatis erroribus animum.</l><l n="19">mora tarda mente cedat; simul ite, sequimini</l><l n="20">Phrygiam ad domum Cybelles, Phrygia ad nemora deae,</l><l n="21">ubi cymbalum sonat vox, ubi tympana reboant,</l><l n="22">tibicen ubi canit Phryx curvo grave calamo,</l><l n="23">ubi capita maenades vi iaciunt hederigerae,</l><l n="24">ubi sacra sancta acutis ululatibus agitant,</l><l n="25">ubi suevit illa divae volitare vaga cohors,</l><l n="26">quo nos decet citatis celerare tripudiis.”</l><l n="27">simul haec comitibus Attis cecinit notha mulier,</l><l n="28">thiasus repente linguis trepidantibus ululat,</l><l n="29">leve tympanum remugit, cava cymbala recrepant,</l><l n="30">viridem citus adit Idam properante pede chorus.</l><l n="31">furibunda simul anhelans vaga vadit animam agens</l><l n="32">comitata tympano Attis per opaca nemora dux,</l><l n="33">veluti iuvenca vitans onus indomita iugi:</l><l n="34">rapidae ducem secuntur Gallae properipedem.</l><l n="35">itaque, ut domum Cybelles tetigere lassulae,</l><l n="36">nimio e labore somnum capiunt sine Cerere.</l><l n="37">piger his labante langore oculos sopor operit:</l><l n="38">abit in quiete molli rabidus furor animi.</l><l n="39">sed ubi oris aurei Sol radiantibus oculis</l><l n="40">lustravit aethera album, sola dura, mare ferum,</l><l n="41">pepulitque noctis umbras vegetis sonipedibus,</l><l n="42">ibi Somnus excitam Attin fugiens citus abiit:</l><l n="43">trepidante eum recepit dea Pasithea sinu.</l><l n="44">ita de quiete molli rapida sine rabie</l><l n="45">simul ipsa pectore Attis sua facta recoluit,</l><l n="46">liquidaque mente vidit sine quis ubique foret,</l><l n="47">animo aestuante rusum reditum ad vada tetulit.</l><l n="48">ibi maria vasta visens lacrimantibus oculis</l><l n="49">patriam adlocuta maesta est ita voce miseriter:</l><l n="50">“patria o mei creatrix, patria o mea genetrix,</l><l n="51">ego quam miser relinquens, dominos ut erifugae</l><l n="52">famuli solent, ad Idae tetuli nemora pedem,</l><l n="53">ut apud nivem et ferarum gelida stabula forem</l><l n="54">et earum omnia adirem furibunda latibula,</l><l n="55">ubinam aut quibus locis te positam, patria, reor?</l><l n="56">cupit ipsa pupula ad te sibi derigere aciem,</l><l n="57">rabie fera carens dum breve tempus animus est.</l><l n="58">egone a mea remota haec ferar in nemora domo?</l><l n="59">patria, bonis, amicis, genitoribus abero?</l><l n="60">abero foro, palaestra, stadio, et gymnasiis?</l><l n="61">miser ah miser, querendum est etiam atque etiam, anime.</l><l n="62">quod enim genus figurae est ego non quod obierim?</l><l n="63">ego mulier, ego adulescens, ego ephebus, ego puer,</l><l n="64">ego gymnasi fui flos, ego eram decus olei:</l><l n="65">mihi ianuae frequentes, mihi limina tepida,</l><l n="66">mihi floridis corollis redimita domus erat,</l><l n="67">linquendum ubi esset orto mihi sole cubiculum.</l><l n="68">ego nunc deum ministra et Cybeles famula ferar?</l><l n="69">ego maenas, ego mei pars, ego vir sterilis ero?</l><l n="70">ego viridis algida Idae nive amicta loca colam?</l><l n="71">ego vitam agam sub altis Phrygiae columinibus,</l><l n="72">ubi cerva silvicultrix, ubi aper nemorivagus?</l><l n="73">iam iam dolet quod egi, iam iamque paenitet.”</l><l n="74">roseis ut huic labellis sonitus citus abiit</l><l n="75">geminas deorum ad aures nova nuntia referens,</l><l n="76">ibi iuncta iuga resoluens Cybele leonibus</l><l n="77">laevumque pecoris hostem stimulans ita loquitur.</l><l n="78">“Agedum,” inquit, “age ferox i, fac ut hunc furor agitet,</l><l n="79">fac uti furoris ictu reditum in nemora ferat,</l><l n="80">mea libere nimis qui fugere imperia cupit.</l><l n="81">age caede terga cauda, tua verbera patere,</l><l n="82">fac cuncta mugienti fremitu loca retonent,</l><l n="83">rutilam ferox torosa cervice quate iubam.”</l><l n="84">ait haec minax Cybelle religatque iuga manu.</l><l n="85">ferus ipse sese adhortans rabidum incitat animo,</l><l n="86">vadit, fremit, refringit virgulta pede vago.</l><l n="87">at ubi umida albicantis loca litoris adiit</l><l n="88">tenerumque vidit Attin prope marmora pelagi,</l><l n="89">facit impetum: ille demens fugit in nemora fera:</l><l n="90">ibi semper omne vitae spatium famula fuit.</l><l n="91"><milestone ed="P" unit="para"/>dea magna, dea Cybelle, dea domina Dindymi,</l><l n="92">procul a mea tuus sit furor omnis, era, domo:</l><l n="93">alios age incitatos, alios age rabidos.</l></div><div type="textpart" subtype="poem" n="64"><milestone unit="meter" n="Dactylic hexameter"/><head xml:lang="eng" rend="newlevel">64</head><l n="1">Peliaco quondam prognatae vertice pinus</l><l n="2">dicuntur liquidas Neptuni nasse per undas</l><l n="3">Phasidos ad fluctus et fines Aeeteos,</l><l n="4">cum lecti iuvenes, Argivae robora pubis,</l><l n="5">auratam optantes Colchis avertere pellem</l><l n="6">ausi sunt vada salsa cita decurrere puppi,</l><l n="7">caerula verrentes abiegnis aequora palmis.</l><l n="8">diva quibus retinens in summis urbibus arces</l><l n="9">ipsa levi fecit volitantem flamine currum,</l><l n="10">pinea coniungens inflexae texta carinae.</l><l n="11">illa rudem cursu prima imbuit Amphitriten.</l><l n="12">quae simul ac rostro ventosum proscidit aequor</l><l n="13">tortaque remigio spumis incanduit unda,</l><l n="14">emersere freti candenti e gurgite vultus</l><l n="15">aequoreae monstrum Nereides admirantes.</l><l n="16">illa, siqua alia, viderunt luce marinas</l><l n="17">mortales oculis nudato corpore nymphas</l><l n="18">nutricum tenus exstantes e gurgite cano.</l><l n="19">tum Thetidis Peleus incensus fertur amore,</l><l n="20">tum Thetis humanos non despexit hymenaeos,</l><l n="21">tum Thetidi pater ipse iugandum Pelea sensit.</l><l n="22">o nimis optato saeclorum tempore nati</l><l n="23">heroes, salvete, deum genus, o bona matrum</l><l n="24">progenies, salvete iterum</l><l n="25">vos ego saepe meo, vos carmine compellabo,</l><l n="26">teque adeo eximie taedis felicibus aucte</l><l n="27">Thessaliae columen Peleu, cui Iuppiter ipse,</l><l n="28">ipse suos divum genitor concessit amores.</l><l n="29">tene Thetis tenuit pulcherrirna Nereine?</l><l n="30">tene suam Tethys concessit ducere neptem</l><l n="31">Oceanusque, mari totum qui amplectitur orbem?</l><l n="32">quae simul optatae finito tempore luces</l><l n="33">advenere, domum conventu tota frequentat</l><l n="34">Thessalia, oppletur laetanti regia coetu:</l><l n="35">dona ferunt prae se, declarant gaudia vultu.</l><l n="36">deseritur Cieros, linquunt Phthiotica Tempe</l><l n="37">Crannonisque domos ac moenia Larisaea,</l><l n="38">Pharsalum coeunt, Pharsalia tecta frequentant.</l><l n="39">rura colit nemo, mollescunt colla iuvencis,</l><l n="40">non humilis curvis purgatur vinea rastris,</l><l n="41">non glaebam prono convellit vomere taurus,</l><l n="42">non falx attenuat frondatorum arboris umbram,</l><l n="43">squalida desertis robigo infertur aratris.</l><l n="44">ipsius at sedes, quacumque opulenta recessit</l><l n="45">regia, fulgenti splendent auro atque argento.</l><l n="46">candet ebur soliis, conlucent pocula mensae,</l><l n="47">tota domus gaudet regali splendida gaza.</l><l n="48">pulvinar vero divae geniale locatur</l><l n="49">sedibus in medus, Indo quod dente politum</l><l n="50">tincta tegit roseo conchyli purpura fuco.</l><l n="51">haec vestis priscis hominum variata figuris</l><l n="52">heroum mira virtutes indicat arte.</l><l n="53">namque fluentisono prospectans litore Diae</l><l n="54">Thesea cedentem celeri cum classe tuetur</l><l n="55">indomitos in corde gerens Ariadna furores,</l><l n="56">necdum etiam sese quae visit visere credit,</l><l n="57">ut pote fallaci quae tunc primum excita somno</l><l n="58">desertam in sola miseram se cernat harena.</l><l n="59">immemor at iuvenis fugiens pellit vada remis,</l><l n="60">irrita ventosae linquens promissa procellae.</l><l n="61">quem procul ex alga maestis Minois ocellis</l><l n="62">saxea ut effigies bacchantis prospicit, eheu,</l><l n="63">prospicit et magnis curarum fluctuat undis,</l><l n="64">non flavo retinens subtilem vertice mitram,</l><l n="65">non contecta levi velatum pectus amictu,</l><l n="66">non tereti strophio lactentis vincta papillas,</l><l n="67">omnia quae toto delapsa e corpore passim</l><l n="68">ipsius ante pedes fluctus salis adludebant.</l><l n="69">sic neque tum mitrae neque tum fluitantis amictus</l><l n="70">illa vicem curans toto ex te pectore, Theseu,</l><l n="71">toto animo, tota pendebat perdita mente.</l><l n="72">ah misera, adsiduis quam luctibus exsternavit</l><l n="73">spinosas Erycina serens in pectore curas</l><l n="74">illa tempestate, ferox quo ex tempore Theseus</l><l n="75">egressus curvis e litoribus Piraei</l><l n="76">attigit iniusti regis Gortynia tecta.</l><l n="77"><milestone ed="P" unit="para"/>nam perhibent olim crudeli peste coactam</l><l n="78">Androgeoneae poenas exsolvere caedis</l><l n="79">electos iuvenes simul et decus innuptarum</l><l n="80">Cecropiam solitam esse dapem dare Minotauro.</l><l n="81">quis angusta malis cum moenia vexarentur,</l><l n="82">ipse suum Theseus pro caris corpus Athenis</l><l n="83">proicere optavit potius quam talia Cretam</l><l n="84">funera Cecropiae nec funera portarentur.</l><l n="85">atque ita nave levi nitens ac lenibus auris</l><l n="86">magnanimum ad Minoa venit sedesque superbas.</l><l n="87">hunc simul ac cupido conspexit lumine virgo</l><l n="88">regia, quam suavis exspirans castus odores</l><l n="89">lectulus in molli complexu matris alebat,</l><l n="90">quales Eurotae progignunt flumina myrtos</l><l n="91">aurave distinctos educit verna colores,</l><l n="92">non prius ex illo flagrantia declinavit</l><l n="93">lumina quam cuncto concepit corpore flammam</l><l n="94">funditus atque imis exarsit tota medullis.</l><l n="95">heu misere exagitans immiti corde furores,</l><l n="96">sancte puer, curis hominum qui gaudia misces,</l><l n="97">quaeque regis Golgos quaeque Idalium frondosum,</l><l n="98">qualibus incensam iactastis mente puellam</l><l n="99">fluctibus in flavo saepe hospite suspirantem!</l><l n="100">quantos illa tulit languenti corde timores,</l><l n="101">quanto saepe magis fulgore expalluit auri,</l><l n="102">cum saevum cupiens contra contendere monstrum</l><l n="103">aut mortem appeteret Theseus aut praemia laudis.</l><l n="104"><milestone ed="P" unit="para"/>non ingrata tamen frustra munuscula divis</l><l n="105">promittens tacito succendit vota labello.</l><l n="106">nam velut in summo quatientem bracchia Tauro</l><l n="107">quercum aut conigeram sudanti cortice pinum</l><l n="108">indomitus turbo contorquens flamine robur</l><l n="109">eruit (illa procul radicitus exturbata</l><l n="110">prona cadit, † lateque cum eius obvia frangens),</l><l n="111">sic domito saevum prostravit corpore Theseus</l><l n="112">nequiquam vanis iactantem cornua ventis.</l><l n="113">inde pedem sospes multa cum laude reflexit</l><l n="114">errabunda regens tenui vestigia filo,</l><l n="115">ne labyrintheis e flexibus egredientem</l><l n="116">tecti frustraretur inobservabilis error.</l><l n="117"><milestone ed="P" unit="para"/>sed quid ego a primo digressus carmine plura</l><l n="118">commemorem, ut linquens genitoris filia vultum,</l><l n="119">ut consanguineae complexum, ut denique matris,</l><l n="120">quae misera in gnata deperdita laetabatur,</l><l n="121">omnibus his Thesei dulcem praeoptarit amorem,</l><l n="122">aut ut vecta rati spumosa ad litora Diae</l><l n="123">venerit, aut ut eam devinctam lumina somno</l><l n="124">liquerit immemori discedens pectore coniunx?</l><l n="125">saepe illam perhibent ardenti corde furentem</l><l n="126">clarisonas imo fudisse ex pectore voces,</l><l n="127">ac tum praeruptos tristem conscendere montes</l><l n="128">unde aciem in pelagi vastos protenderet aestus,</l><l n="129">tum tremuli salis adversas procurrere in undas</l><l n="130">mollia nudatae tollentem tegmina surae,</l><l n="131">atque haec extremis maestam dixisse querelis,</l><l n="132">frigidulos udo singultus ore cientem:</l><l n="133"><milestone ed="P" unit="para"/>“sicine me patriis avectam, perfide, ab aris,</l><l n="134">perfide, deserto liquisti in litore, Theseu?</l><l n="135">sicine discedens neglecto numine divum</l><l n="136">immernor ah devota domum periuria portas?</l><l n="137">nullane res potuit crudelis flectere mentis</l><l n="138">consilium? tibi nulla fuit clementia praesto</l><l n="139">immite ut nostri vellet miserescere pectus?</l><l n="140">at non haec quondam blanda promissa dedisti</l><l n="141">voce mihi, non haec miserae sperare iubebas,</l><l n="142">sed conubia laeta, sed optatos hymenaeos:</l><l n="143">quae cuncta aerii discerpunt irrita venti.</l><l n="144">nunc iam nulla viro iuranti femina credat,</l><l n="145">nulla viri speret sermones esse fideles:</l><l n="146">quis dum aliquid cupiens animus praegestit apisci,</l><l n="147">nil metuunt iurare, nihil promittere parcunt:</l><l n="148">sed simul ac cupidae mentis satiata libido est,</l><l n="149">dicta nihil meminere, nihil periuria curant.</l><l n="150">certe ego te in medio versantem turbine leti</l><l n="151">eripui et potius germanum amittere crevi</l><l n="152">quam tibi fallaci supremo in tempore deessem:</l><l n="153">pro quo dilaceranda feris dabor alitibusque</l><l n="154">praeda neque iniecta tumulabor mortua terra.</l><l n="155">quaenam te genuit sola sub rupe leaena,</l><l n="156">quod mare conceptum spumantibus exspuit undis.</l><l n="157">quae Syrtis, quae Scylla rapax, quae vasta Charybdis,</l><l n="158">talia qui reddis pro dulci praemia vita?</l><l n="159">si tibi non cordi fuerant conubia nostra,</l><l n="160">saeva quod horrebas prisci praecepta parentis,</l><l n="161">at tamen in vestras potuisti ducere sedes</l><l n="162">quae tibi iucundo famularer serva labore</l><l n="163">candida permulcens liquidis vestigia lymphis</l><l n="164">purpureave tuum constemens veste cubile.</l><l n="165"><milestone ed="P" unit="para"/>sed quid ego ignaris nequiquam conqueror auris</l><l n="166">exsternata malo, quae nullis sensibus auctae</l><l n="167">nec missas audire queunt nec reddere voces?</l><l n="168">ille autem prope iam mediis versatur in undis,</l><l n="169">nec quisquam adparet vacua mortalis in alga.</l><l n="170">sic nimis insultans extremo tempore saeva</l><l n="171">fors etiam nostris invidit questibus auris.</l><l n="172">Iuppiter omnipotens, utinam ne tempore primo</l><l n="173">Gnosia Cecropiae tetigissent litora puppes,</l><l n="174">indomito nec dira ferens stipendia tauro</l><l n="175">perfidus in Creta religasset navita funem,</l><l n="176">nec malus hic celans dulci crudelia forma</l><l n="177">consilia in nostris requiesset sedibus hospes!</l><l n="178">nam quo me referam? quali spe perdita nitor?</l><l n="179">Idaeosne petam montes? ah, gurgite lato</l><l n="180">discernens ponti truculentum ubi dividit aequor?</l><l n="181">an patris auxilium sperem, quemne ipsa reliqui</l><l n="182">respersum iuvenem fraterna caede secuta?</l><l n="183">coniugis an fido consoler memet amore,</l><l n="184">quine fugit lentos incurvans gurgite remos?</l><l n="185">praeterea nullo litus, sola insula, tecto,</l><l n="186">nec patet egressus pelagi cingentibus undis:</l><l n="187">nulla fugae ratio, nulla spes: omnia muta,</l><l n="188">omnia sunt deserta, ostentant omnia letum.</l><l n="189">non tamen ante mihi languescent lumina morte,</l><l n="190">nec prius a fesso secedent corpore sensus</l><l n="191">quam iustam a divis exposcam prodita multam</l><l n="192">caelestumque fidem postrema comprecer hora.</l><l n="193">quare, facta virum multantes vindice poena</l><l n="194">Eumenides, quibus anguino redimita capillo</l><l n="195">frons exspirantis praeportat pectoris iras,</l><l n="196">huc huc adventate, meas audite querelas,</l><l n="197">quas ego, vae miserae, extremis proferre medullis</l><l n="198">cogor inops, ardens, amenti caeca furore.</l><l n="199">quae quoniam verae nascuntur pectore ab imo,</l><l n="200">vos nolite pati nostrum vanescere luctum,</l><l n="201">sed quali solam Theseus me mente reliquit,</l><l n="202">tali mente, deae, funestet seque suosque.”</l><l n="203"><milestone ed="P" unit="para"/>has postquam maesto profudit pectore voces</l><l n="204">supplicium saevis exposcens anxia factis,</l><l n="205">adnuit invicto caelestum numine rector,</l><l n="206">quo nutu tellus atque horrida contremuerunt</l><l n="207">aequora concussitque micantia sidera mundus.</l><l n="208">ipse autem caeca mentem caligine Theseus</l><l n="209">consitus oblito dimisit pectore cuncta</l><l n="210">quae mandata prius constanti mente tenebat,</l><l n="211">dulcia nec maesto sustollens signa parenti</l><l n="212">sospitem Erechtheum se ostendit visere portum</l><l n="213">namque ferunt olim, classi cum moenia divae</l><l n="214">linquentem gnatum ventis concrederet Aegeus,</l><l n="215">talia complexum iuveni mandata dedisse:</l><l n="216"><milestone ed="P" unit="para"/>“gnate mihi longe iucundior unice vita,</l><l n="217">gnate, ego quem in dubios cogor dimittere casus</l><l n="218">reddite in extrema nuper mihi fine senectae,</l><l n="219">quandoquidem fortuna mea ac tua fervida virtus</l><l n="220">eripit invito mihi te, cui languida nondum</l><l n="221">lumina sunt gnati cara saturata figura,</l><l n="222">non ego te gaudens laetanti pectore mittam,</l><l n="223">nec te ferre sinam fortunae signa secundae,</l><l n="224">sed primum multas expromam mente querelas</l><l n="225">canitiem terra atque infuso pulvere foedans,</l><l n="226">inde infecta vago suspendam lintea malo,</l><l n="227">nostros ut luctus nostraeque incendia mentis</l><l n="228">carbasus obscurata decet ferrugine Hibera.</l><l n="229">quod tibi si sancti concesserit incola Itoni,</l><l n="230">quae nostrum genus ac sedes defendere Erechthei</l><l n="231">adnuit, ut tauri respergas sanguine dextram,</l><l n="232">tum vero facito ut memori tibi condita corde</l><l n="233">haec vigeant mandata, nec ulla oblitteret aetas,</l><l n="234">ut simul ac nostros invisent lumina collis,</l><l n="235">funestam antennae deponant undique vestem</l><l n="236">candidaque intorti sustollant vela rudentes,</l><l n="237">quam primum cernens ut laeta gaudia mente</l><l n="238">agnoscam, cum te reducem aetas prospera sistet.”</l><l n="239"><milestone ed="P" unit="para"/>haec mandata prius constanti mente tenentem</l><l n="240">Thesea ceu pulsae ventorum flamine nubes</l><l n="241">aerium nivei montis liquere cacumen.</l><l n="242">at pater, ut summa prospectum ex arce petebat</l><l n="243">anxia in adsiduos absumens lumina fletus,</l><l n="244">cum primum inflati conspexit lintea veli,</l><l n="245">praecipitem sese scopulorum e vertice iecit</l><l n="246">amissum credens immiti Thesea fato.</l><l n="247">sic funesta domus ingressus tecta paterna</l><l n="248">morte ferox Theseus, qualem Minoidi luctu</l><l n="249">obtulerat mente immemori, talem ipse recepit.</l><l n="250"><milestone ed="P" unit="para"/>quae tum prospectans cedentem maesta carinam</l><l n="251">multiplices animo volvebat saucia curas.</l><l n="252">at parte ex alia florens volitabat Iacchus</l><l n="253">cum thiaso satyrorum et Nysigenis silenis</l><l n="254">te quaerens, Ariadna, tuoque incensus arnore.</l><l n="255"><gap reason="omitted"/>quae tum alacres passim lymphata mente furebant</l><l n="256">euhoe bacchantes, euhoe capita inflectentes.</l><l n="257">harum pars tecta quatiebant cuspide thyrsos,</l><l n="258">pars e divulso iactabant membra iuvenco,</l><l n="259">pars sese tortis serpentibus incingebant,</l><l n="260">pars obscura cavis celebrabant orgia cistis,</l><l n="261">orgia quae frustra cupiunt audire profani,</l><l n="262">plangebant aliae proceris tympana palmis</l><l n="263">aut tereti tenuis tinnitus aere ciebant,</l><l n="264">multis raucisonos efflabant cornua bombos</l><l n="265">barbaraque horribili stridebat tibia cantu.</l><l n="266">talibus amplifice vestis decorata figuris</l><l n="267">pulvinar complexa suo velabat amictu.</l><l n="268"><milestone ed="P" unit="para"/>quae postquam cupide spectando Thessala pubes</l><l n="269">expleta est, sanctis coepit decedere divis.</l><l n="270">hic, qualis flatu placidum mare matutino</l><l n="271">horrificans Zephyrus proclivas incitat undas</l><l n="272">aurora exoriente vagi sub limina solis,</l><l n="273">quae tarde primum clementi flamine pulsae</l><l n="274">procedunt, leviterque sonant plangore cachinni,</l><l n="275">post vento crescente magis magis increbescunt</l><l n="276">purpureaque procul nantes ab luce refulgent,</l><l n="277">sic tum vestibuli linquentes regia tecta</l><l n="278">ad se quisque vago passim pede discedebant.</l><l n="279"><milestone ed="P" unit="para"/>quorum post abitum princeps e vertice Peli</l><l n="280">advenit Chiron portans silvestria dona:</l><l n="281">nam quoscumque ferunt campi, quos Thessala magnis</l><l n="282">montibus ora creat, quos propter fluminis undas</l><l n="283">aura parit flores tepidi fecunda Favoni,</l><l n="284">hos indistinctis plexos tulit ipse corollis,</l><l n="285">quo permulsa domus iucundo risit odore.</l><l n="286">confestim Penios adest, viridantia Tempe,</l><l n="287">Tempe quae silvae cingunt super impendentes,</l><l n="288">naiasin linquens Doris celebranda choreis,</l><l n="289">non vacuus: namque ille tulit radicitus altas</l><l n="290">fagos ac recto proceras stipite laurus,</l><l n="291">non sine nutanti platano lentaque sorore</l><l n="292">flammati Phaethontis et aeria cupressu.</l><l n="293">haec circum sedes late contexta locavit,</l><l n="294">vestibulum ut molli velatum fronde vireret.</l><l n="295">post hunc consequitur sollerti corde Prometheus</l><l n="296">extenuata gerens veteris vestigia poenae</l><l n="297">quam quondam silici restrictus membra catena</l><l n="298">persolvit pendens e verticibus praeruptis.</l><l n="299">inde pater divum sancta cum coniuge natisque</l><l n="300">advenit, caelo te solum, Phoebe, relinquens</l><l n="301">unigenamque simul cultricem montibus Idri:</l><l n="302">Pelea nam tecum pariter soror adspernata est</l><l n="303">nec Thetidis taedas voluit celebrare iugalis.</l><l n="304"><milestone ed="P" unit="para"/>qui postquam niveis flexerunt sedibus artus,</l><l n="305">large multiplici constructae sunt dape mensae,</l><l n="306">cum interea infirmo quatientes corpora motu</l><l n="307">veridicos Parcae coeperunt edere cantus.</l><l n="308">his corpus tremulum complectens undique vestis</l><l n="309">candida purpurea talos incinxerat ora,</l><l n="310">at roseae niveo residebant vertice vittae,</l><l n="311">aeternumque manus carpebant rite laborem.</l><l n="312">laeva colum molli lana retinebat amictum,</l><l n="313">dextera tum leviter deducens fila supinis</l><l n="314">formabat digitis, tum prono in pollice torquens</l><l n="315">libratum tereti versabat turbine fusum,</l><l n="316">atque ita decerpens aequabat semper opus dens,</l><l n="317">laneaque aridulis haerebant morsa labellis</l><l n="318">quae prius in levi fuerant exstantia filo.</l><l n="319">ante pedes autem candentis mollia lanae</l><l n="320">vellera virgati custodibant calathisci.</l><l n="321">haec tum clarisona vellentes vellera voce</l><l n="322">talia divino fuderunt carmine fata,</l><l n="323">carmine perfidiae quod post nulla arguet aetas:</l><l n="324"><milestone ed="P" unit="para"/>“o decus eximium magnis virtutibus augens,</l><l n="325">Emathiae tutamen opis, clarissime nato,</l><l n="326">accipe quod laeta tibi pandunt luce sorores,</l><l n="327">veridicum oraclum. sed vos, quae fata secuntur,</l><l n="328">currite ducentes subtegmina, currite, fusi.</l><l n="329"><milestone ed="P" unit="para"/>adveniet tibi iam portans optata maritis</l><l n="330">Hesperus, adveniet fausto cum sidere coniunx,</l><l n="331">quae tibi flexanimo mentem perfundat amore</l><l n="332">languidulosque paret tecum coniungere somnos</l><l n="333">levia substernens robusto bracchia collo.</l><l n="334">currite ducentes subtegmina, currite, fusi.</l><l n="335"><milestone ed="P" unit="para"/>nulla domus tales unquam contexit amores,</l><l n="336">nullus amor tali coniunxit foedere amantes</l><l n="337">qualis adest Thetidi, qualis concordia Peleo.</l><l n="338">currite ducentes subtegmina, currite, fusi.</l><l n="339"><milestone ed="P" unit="para"/>nascetur vobis expers terroris Achilles,</l><l n="340">hostibus haud tergo, sed forti pectore notus,</l><l n="341">qui persaepe vago victor certamine cursus</l><l n="342">flammea praevertet celeris vestigia cervae.</l><l n="343">currite ducentes subtegmina, currite, fusi.</l><l n="344"><milestone ed="P" unit="para"/>non illi quisquam bello se conferet heros,</l><l n="345">cum Phrygii Teucro manabunt sanguine campi</l><l n="346">Troicaque obsidens longinquo moenia bello</l><l n="347">periuri Pelopis vastabit tertius heres.</l><l n="348">currite ducentes subtegmina, currite, fusi.</l><l n="349"><milestone ed="P" unit="para"/>illius egregias virtutes claraque facta</l><l n="350">saepe fatebuntur gnatorum in funere matres,</l><l n="351">cum incultum cano solvent a vertice crinem</l><l n="352">putridaque infirmis variabunt pectora palmis.</l><l n="353">currite ducentes subtegmina, currite, fusi.</l><l n="354"><milestone ed="P" unit="para"/>namque velut densas praecerpens messor aristas</l><l n="355">sole sub ardenti flaventia demetit arva,</l><l n="356">Troiugenum infesto prosternet corpora ferro.</l><l n="357">currite ducentes subtegmina, currite, fusi.</l><l n="358"><milestone ed="P" unit="para"/>testis erit magnis virtutibus unda Scamandri,</l><l n="359">quae passim rapido diffunditur Hellesponto,</l><l n="360">cuius iter caesis angustans corporum acervis</l><l n="361">alta tepefaciet permixta fiumina caede.</l><l n="362">currite ducentes subtegmina, currite, fusi.</l><l n="363"><milestone ed="P" unit="para"/>denique testis erit morti quoque reddita praeda</l><l n="364">cum teres excelso coacervatum aggere bustum</l><l n="365">excipiet niveos percussae virginis artus.</l><l n="366">Currite ducentes subtegmina, currite, fusi.</l><l n="367"><milestone ed="P" unit="para"/>nam simul ac fessis dederit fors copiam Achivis</l><l n="368">urbis Dardaniae Neptunia solvere vincla,</l><l n="369">alta Polyxenia madefient caede sepulcra,</l><l n="370">quae, velut ancipiti succumbens victima ferro,</l><l n="371">proiciet truncum submisso poplite corpus.</l><l n="372">currite ducentes subtegmina, currite, fusi.</l><l n="373"><milestone ed="P" unit="para"/>quare agite optatos animi coniungite amores.</l><l n="374">accipiat coniunx felici foedere divam,</l><l n="375">dedatur cupido iam dudum nupta marito.</l><l n="376">currite ducentes subtegmina, currite, fusi.</l><l n="377"><milestone ed="P" unit="para"/>non illam nutrix orienti luce revisens</l><l n="378">hesterno collum poterit circumdare filo</l><l n="379">(currite ducentes subtegmina, currite, fusi),</l><l n="380">anxia nec mater discordis maesta puellae</l><l n="381">secubitu caros mittet sperare nepotes.</l><l n="382">currite ducentes subtegmina, currite, fusi.”</l><l n="383"><milestone ed="P" unit="para"/>talia praefantes quondam felicia Pelei</l><l n="384">carmina divino cecinerunt pectore Parcae.</l><l n="385">praesentes namque ante domos invisere castas</l><l n="386">heroum et sese mortali ostendere coetu</l><l n="387">caelicolae nondum spreta pietate solebant.</l><l n="388">saepe pater divum templo in fulgente, revisens</l><l n="389">annua cum festis venissent sacra diebus,</l><l n="390">conspexit terra centum procumbere tauros.</l><l n="391">saepe vagus Liber Parnasi vertice summo</l><l n="392">Thyiadas effusis euantis crinibus egit,</l><l n="393">cum Delphi tota certatim ex urbe ruentes</l><l n="394">acciperent laeti divum fumantibus aris.</l><l n="395">saepe in letifero belli certamine Mavors</l><l n="396">aut rapidi Tritonis era aut Rhamnusia virgo</l><l n="397">armatas hominum est praesens hortata catervas.</l><l n="398">sed postquam tellus scelere est imbuta nefando,</l><l n="399">iustitiamque omnes cupida de mente fugarunt,</l><l n="400">perfudere manus fraterno sanguine fratres,</l><l n="401">destitit exstinctos natus lugere parentes,</l><l n="402">optavit genitor primaevi funera nati</l><l n="403">Liber ut innuptae poteretur flore novercae,</l><l n="404">ignaro mater substernens se impia nato</l><l n="405">impia non verita est divos scelerare parentes,</l><l n="406">omnia fanda nefanda malo permixta furore</l><l n="407">iustificam nobis mentem avertere deorum.</l><l n="408">quare nec talis dignantur visere coetus</l><l n="409">nec se contingi patiuntur lumine claro.</l></div></div><div type="textpart" subtype="Elegies"><div type="textpart" subtype="poem" n="65"><milestone unit="meter" n="Elegiac"/><head xml:lang="eng" rend="newlevel">65</head><l n="1">Etsi me adsiduo defectum cura dolore</l><l n="2">sevocat a doctis, Ortale, virginibus,</l><l n="3">nec potis est dulcis Musarum expromere fetus</l><l n="4">mens animi: tantis fluctuat ipsa malis,—</l><l n="5">namque mei nuper Lethaeo gurgite fratris</l><l n="6">pallidulum manans adluit unda pedem,</l><l n="7">Troia Rhoeteo quem subter litore tellus</l><l n="8">Ereptum nostris obterit ex oculis.</l><l n="9"><gap reason="omitted" extent="deest v. 1"/></l><l n="10">nunquam ego te vita frater amabilior</l><l n="11">adspiciam posthac: at certe semper amabo,</l><l n="12">semper maesta tua carmina morte canam,</l><l n="13">qualia sub densis ramorum concinit umbris</l><l n="14">Daulias absumpti fata gemens Ityli,—</l><l n="15">sed tamen in tantis maeroribus, Ortale, mitto</l><l n="16">haec expressa tibi carmina Battiadae,</l><l n="17">ne tua dicta vagis nequiquam credita ventis</l><l n="18">effluxisse meo forte putes animo,</l><l n="19">ut missum sponsi furtivo munere malum</l><l n="20">procurrit casto virginis e gremio,</l><l n="21">quod miserae oblitae molli sub veste locatum,</l><l n="22">dum adventu matris prosilit, excutitur;</l><l n="23">atque illud prono praeceps agitur decursu,</l><l n="24">huic manat tristi conscius ore rubor.</l></div><div type="textpart" subtype="poem" n="66"><milestone unit="meter" n="Elegiac"/><head xml:lang="eng" rend="newlevel">66</head><l n="1">Omnia qui magni dispexit lumina mundi,</l><l n="2">qui stellarum ortus comperit atque obitus,</l><l n="3">flammeus ut rapidi solis nitor obscuretur,</l><l n="4">ut cedant certis sidera temporibus,</l><l n="5">ut Triviam furtim sub Latmia saxa relegans</l><l n="6">dulcis amor gyro devocet aerio,</l><l n="7">idem me ille Conon caelesti in lumine vidit</l><l n="8">e Bereniceo vertice caesariem</l><l n="9">fulgentem clare, quam cunctis illa deorum</l><l n="10">levia protendens bracchia pollicita est,</l><l n="11">qua rex tempestate novo auctus hymenaeo</l><l n="12">vastatum finis iuerat Assyrios,</l><l n="13">dulcia nocturnae portans vestigia rixae</l><l n="14">quam de virgineis gesserat exuviis.</l><l n="15">estne novis nuptis odio Venus, atque parentum</l><l n="16">frustrantur falsis gaudia lacrimulis</l><l n="17">ubertim thalami quas intra limina fundunt?</l><l n="18">non, ita me divi vera gemunt, iuerint.</l><l n="19">id mea me multis docuit regina querelis</l><l n="20">invisente novo proelia torva viro.</l><l n="21">at tu non orbum luxti deserta cubile,</l><l n="22">sed fratris cari flebile discidium?</l><l n="23">quam penitus maestas exedit cura medullas!</l><l n="24">ut tibi tunc toto pectore sollicitae</l><l n="25">sensibus ereptis mens excidit! at te ego certe</l><l n="26">cognoram a parva virgine magnanimam.</l><l n="27">anne bonum oblita es facinus, quo regium adepta es</l><l n="28">coniugium, quod non fortior ausit alis?</l><l n="29">sed tum maesta virum mittens quae verba locuta es!</l><l n="30">Iuppiter, ut tristi lumina saepe manu !</l><l n="31">quis te mutavit tantus deus? an quod amantes</l><l n="32">non longe a caro corpore abesse volunt?</l><l n="33">atque ibi me cunctis pro dulci coniuge divis</l><l n="34">non sine taurino sanguine pollicita es,</l><l n="35">si reditum tetulisset. is haud in tempore longo</l><l n="36">captam Asiam Aegypti finibus addiderat.</l><l n="37">quis ego pro factis caelesti reddita coetu</l><l n="38">pristina vota novo munere dissolvo.</l><l n="39">invita, o regina, tuo de vertice cessi,</l><l n="40">invita: adiuro teque tuumque caput:</l><l n="41">digna ferat quod si quis inaniter adiurarit:</l><l n="42">sed qui se ferro postulet esse parem?</l><l n="43">ille quoque eversus mons est quem maximum in oris</l><l n="44">progenies Thiae clara supervehitur,</l><l n="45">cum Medi peperere novum mare, cumque inventus</l><l n="46">per medium classi barbara navit Athon.</l><l n="47">quid facient crines, cum ferro talia cedant?</l><l n="48">Iuppiter, ut Chalybon omne genus pereat,</l><l n="49">et qui principio sub terra quaerere venas</l><l n="50">institit ac ferri fingere duritiem!</l><l n="51">abiunctae paulo ante comae mea fata sorores</l><l n="52">lugebant, cum se Memnonis Aethiopis</l><l n="53">unigena impellens nutantibus aera pennis</l><l n="54">obtulit Arsinoes † elocridicos ales equus,</l><l n="55">isque per aetherias me tollens avolat umbras</l><l n="56">et Veneris casto conlocat in gremio.</l><l n="57">ipsa suum Zephyritis eo famulum legarat,</l><l n="58">Graia Canopiis incola litoribus,</l><l n="59">†hi dii ven ibi vario ne solum in lumine caeli</l><l n="60">ex Ariadneis aurea temporibus</l><l n="61">fixa corona foret, sed nos quoque fulgeremus</l><l n="62">devotae flavi verticis exuviae,</l><l n="63">uvidulam a fletu cedentem ad temple deum me</l><l n="64">sidus in antiquis diva novum posuit:</l><l n="65">Virginis et saevi contingens namque Leonis</l><l n="66">lumina, Callisto iuncta Lycaoniae,</l><l n="67">vertor in occasum, tardum dux ante Booten,</l><l n="68">qui vix sero alto mergitur Oceano.</l><l n="69">sed quamquam me nocte premunt vestigia divum,</l><l n="70">lux autem canae Tethyi restituit,</l><l n="71">(pace tua fari hic liceat, Rhamnusia virgo:</l><l n="72">namque ego non ullo vera timore tegam,</l><l n="73">nec si me infestis discerpent sidera dictis,</l><l n="74">condita quin veri pectoris evoluam)</l><l n="75">non his tam laetor rebus quam me afore semper</l><l n="76">afore me a dominae vertice discrucior,</l><l n="77">quicum ego, dum virgo quondam fuit, omnibus expers</l><l n="78">unguentis, una milia multa bibi.</l><l n="79">nunc vos optato quom iunxit lumine taeda,</l><l n="80">non prius unanimis corpora coniugibus</l><l n="81">tradite nudantes reiecta veste papillas,</l><l n="82">quam iucunda mihi munera libet onyx,</l><l n="83">vester onyx, casto colitis quae iura cubili.</l><l n="84">sed quae se impuro dedit adulterio,</l><l n="85">illius ah mala dona levis bibat irrita pulvis:</l><l n="86">namque ego ab indignis praemia nulla peto.</l><l n="87">sed magis, o nuptae, semper concordia vestras,</l><l n="88">semper amor sedes incolat adsiduus.</l><l n="89">tu vero, regina, tuens cum sidera divam</l><l n="90">placabis festis luminibus Venerem,</l><l n="91">unguinis expertem non siris esse tuam me,</l><l n="92">sed potius largis adfice muneribus.</l><l n="93">sidera cur retinent? utinam coma regia fiam</l><l n="94">proximus Hydrochoi fulgeret Oarion.</l></div><div type="textpart" subtype="poem" n="67"><milestone unit="meter" n="Elegiac"/><head xml:lang="eng" rend="newlevel">67</head><l n="1">O dulci iucunda viro, iucunda parenti,</l><l n="2">salve, teque bona Iuppiter auctet ope,</l><l n="3">Ianua, quam Balbo dicunt servisse benigne</l><l n="4">olim, cum sedes ipse senex tenuit,</l><l n="5">quamque ferunt rursus voto servisse maligne,</l><l n="6">postquam es porrecto facta marita sene,</l><l n="7">dic agedum nobis quare mutata feraris</l><l n="8">in dominum veterem deseruisse fidem.</l><l n="9">“non (ita Caecilio placeam, cui tradita nunc sum)</l><l n="10">culpa mea est, quamquam dicitur esse mea,</l><l n="11">nec peccatum a me quisquam pote dicere quicquam:</l><l n="12">†verum istius populi ianua qui te facit!</l><l n="13">qui, quacumque aliquid reperitur non bene factum,</l><l n="14">ad me omnes clamant, “Ianua, culpa tua est.””</l><l n="15">non istuc satis est uno te dicere verbo,</l><l n="16">sed facere ut quivis sentiat et videat.</l><l n="17">“qui possum? nemo quaerit nec scire laborat.”</l><l n="18">nos volumus; nobis dicere ne dubita.</l><l n="19">“primum igitur, virgo quod fertur tradita nobis,</l><l n="20">falsum est. non illam vir prior attigerit,</l><l n="21">languidior tenera cui pendens sicula beta</l><l n="22">nunquam se mediam sustulit ad tunicam:</l><l n="23">sed pater illius gnati violasse cubile</l><l n="24">dicitur et miseram conscelerasse domum,</l><l n="25">sive quod impia mens caeco flagrabat amore,</l><l n="26">seu quod iners sterili semine natus erat</l><l n="27">et quaerendus is unde foret nervosius illud</l><l n="28">quod posset zonam solvere virgineam.”</l><l n="29">egregium narras mira pietate parentem,</l><l n="30">qui ipse sui gnati minxerit in gremium.</l><l n="31">“atqui non solum hoc se dicit cognitum habere</l><l n="32">Brixia † chinea suppositum specula,</l><l n="33">flavus quam molli praecurrit flumine Mella,</l><l n="34">Brixia, Veronae mater amata meae,</l><l n="35">sed de Postumio et Corneli narrat amore,</l><l n="36">cum quibus illa malum fecit adulterium.</l><l n="37">dixerit hic aliquis, “quid? tu istaec, Ianua, nosti,</l><l n="38">cui nunquam domini limine abesse licet,</l><l n="39">nec populum auscultare, sed hic suffixa tigillo</l><l n="40">tantum operire soles aut aperire domum?”</l><l n="41">saepe illam audivi furtiva voce loquentem</l><l n="42">solam cum ancillis haec sua flagitia,</l><l n="43">nomine dicentem quos diximus, ut pote quae mi</l><l n="44">speraret nec linguam esse nec auriculam.</l><l n="45">praeterea addebat quendam, quem dicere nolo</l><l n="46">nomine ne tollat rubra supercilia.</l><l n="47">longus homo est, magnas cui lites intulit olim</l><l n="48">falsum mendaci ventre puerperium.”</l></div><div type="textpart" subtype="poem" n="68a"><milestone unit="meter" n="Elegiac"/><head xml:lang="eng" rend="newlevel">68a</head><l n="1">Quod mihi fortuna casuque oppressus acerbo</l><l n="2">conscriptum hoc lacrimis mittis epistolium,</l><l n="3">naufragum ut eiectum spumantibus aequoris undis</l><l n="4">sublevem et a mortis limine restituam,</l><l n="5">quem neque sancta Venus molli requiescere somno</l><l n="6">desertum in lecto caelibe perpetitur,</l><l n="7">nec veterum dulci scriptorum carmine musae</l><l n="8">oblectant, cum mens anxia pervigilat,</l><l n="9">id gratum est mihi, me quoniam tibi dicis amicum</l><l n="10">muneraque et Musarum hinc petis et Veneris.</l><l n="11">sed tibi ne mea sint ignota incommoda, Manli,</l><l n="12">neu me odisse putes hospitis officium,</l><l n="13">accipe quis merser fortunae fluctibus ipse,</l><l n="14">ne amplius a misero dona beata petas.</l><l n="15">tempore quo primum vestis mihi tradita pura est,</l><l n="16">iucundum cum aetas florida ver ageret,</l><l n="17">multa satis lusi; non est dea nescia nostri</l><l n="18">quae dulcem curis miscet amaritiem:</l><l n="19">sed totum hoc studium luctu fraterna mihi mors</l><l n="20">abstulit. o misero frater adempte mihi,</l><l n="21">tu mea tu moriens fregisti commoda, frater,</l><l n="22">tecum una tota est nostra sepulta domus,</l><l n="23">omnia tecum una perierunt gaudia nostra,</l><l n="24">quae tuus in vita dulcis alebat amor.</l><l n="25">cuius ego interitu tota de mente fugavi</l><l n="26">haec studia atque omnes delicias animi.</l><l n="27">quare, quod scribis Veronae turpe Catullo</l><l n="28">esse quod hic quisquis de meliore nota</l><l n="29">frigida deserto tepefactet membra cubili,</l><l n="30">id, Manli, non est turpe, magis miserum est.</l><l n="31">ignosces igitur, si, quae mihi luctus ademit,</l><l n="32">haec tibi non tribuo munera, cum nequeo.</l><l n="33">nam quod scriptorum non magna est copia apud me,</l><l n="34">hoc fit quod Romae vivimus: illa domus,</l><l n="35">illa mihi sedes, illic mea carpitur aetas;</l><l n="36">huc una ex multis capsula me sequitur.</l><l n="37">quod cum ita sit, nolim statuas nos mente maligna</l><l n="38">id facere aut animo non satis ingenuo</l><l n="39">quod tibi non utriusque petenti copia parta est:</l><l n="40">ultro ego deferrem, copia si qua foret.</l></div><div type="textpart" subtype="poem" n="68b"><milestone unit="meter" n="Elegiac"/><head xml:lang="eng" rend="newlevel">68b</head><l n="1">non possum reticere, deae, qua me Allius in re</l><l n="2">iuverit aut quantis iuverit officiis,</l><l n="3">ne fugiens saeclis obliviscentibus aetas</l><l n="4">illius hoc caeca nocte tegat studium:</l><l n="5">sed dicam vobis, vos porro dicite multis</l><l n="6">milibus et facite haec charta loquatur anus</l><l n="7"><gap reason="omitted" extent="deest 1 v"/></l><l n="8">notescatque magis mortuus atque magis,</l><l n="9">nec tenuem texens sublimis aranea telam</l><l n="10">in deserto Alli nomine opus faciat.</l><l n="11">nam mihi quam dederit duplex Amathusia curam</l><l n="12">scitis, et in quo me corruerit genere,</l><l n="13">cum tantum arderem quantum Trinacria rupes</l><l n="14">lymphaque in Oetaeis Malia Thermopylis,</l><l n="15">maesta neque adsiduo tabescere lumina fletu</l><l n="16">cessarent tristique imbre madere genae,</l><l n="17">qualis in aerii perlucens vertice montis</l><l n="18">rivus muscoso prosilit e lapide,</l><l n="19">qui, cum de prone praeceps est valle volutus,</l><l n="20">per medium densi transit iter populi,</l><l n="21">dulce viatori lasso in sudore levamen</l><l n="22">cum gravis exustos aestus hiulcat agros.</l><l n="23">hic, velut in nigro iactatis turbine nautis</l><l n="24">lenius adspirans aura secunda venit</l><l n="25">iam prece Pollucis, iam Castoris implorata,</l><l n="26">tale fuit nobis Allius auxilium.</l><l n="27">is clausum lato patefecit limite campum,</l><l n="28">isque domum nobis isque dedit dominae,</l><l n="29">ad quam communes exerceremus amores.</l><l n="30">quo mea se molli candida diva pede</l><l n="31">intulit et trito fulgentem in limine plantam</l><l n="32">innixa arguta constituit solea,</l><l n="33">coniugis ut quondam flagrans advenit amore</l><l n="34">Protesilaeam Laodamia domum</l><l n="35">inceptam frustra, nondum cum sanguine sacro</l><l n="36">hostia caelestis pacificasset eros.</l><l n="37">nil mihi tam valde placeat, Rhamnusia virgo,</l><l n="38">quod temere invitis suscipiatur eris.</l><l n="39">quam ieiuna pium desideret ara cruorem</l><l n="40">docta est amisso Laodamia viro,</l><l n="41">coniugis ante coacta novi dimittere collum</l><l n="42">quam veniens una atque altera rursus hiems</l><l n="43">noctibus in longis avidum saturasset amorem,</l><l n="44">posset ut abrupto vivere coniugio:</l><l n="45">quod scibant Parcae non longo tempore abesse,</l><l n="46">si miles muros isset ad Iliacos:</l><l n="47">nam tum Helenae raptu primores Argivorum</l><l n="48">coeperat ad sese Troia ciere viros,</l><l n="49">Troia (nefas) commune sepulcrum Asiae Europaeque,</l><l n="50">Troia virum et virtutum omnium acerba cinis:</l><l n="51">quaene etiam nostro letum miserabile fratri</l><l n="52">attulit. Hei misero frater adempte mihi,</l><l n="53">hei misero fratri iucundum lumen ademptum,</l><l n="54">tecum una tota est nostra sepulta domus,</l><l n="55">omnia tecum una perierunt gaudia nostra,</l><l n="56">quae tuus in vita dulcis alebat amor.</l><l n="57">quem nunc tam longe non inter nota sepulcra</l><l n="58">nec prope cognatos compositum cineres,</l><l n="59">sed Troia obscena, Troia infelice sepultum</l><l n="60">detinet extremo terra aliena solo.</l><l n="61">ad quam tum properans fertur simul undique pubes</l><l n="62">Graeca penetralis deseruisse focos,</l><l n="63">ne Paris abducta gavisus libera moecha</l><l n="64">otia pacato degeret in thalamo.</l><l n="65">quo tibi tum casu, pulcherrima Laodamia,</l><l n="66">ereptum est vita dulcius atque anima</l><l n="67">coniugium: tanto te absorbens vertice amoris</l><l n="68">aestus in abruptum detulerat barathrum,</l><l n="69">quale ferunt Grai Pheneum prope Cylleneum</l><l n="70">siccare emulsa pingue palude solum,</l><l n="71">quod quondam caesis montis fodisse medullis</l><l n="72">audit falsiparens Amphitryoniades,</l><l n="73">tempore quo certa Stymphalia monstra sagitta</l><l n="74">perculit imperio deterioris eri,</l><l n="75">pluribus ut caeli tereretur ianua divis,</l><l n="76">Hebe nec longa virginitate foret.</l><l n="77">sed tuus altus amor barathro fuit altior illo,</l><l n="78">qui tunc indomitam ferre iugum docuit.</l><l n="79">nam nec tam carum confecto aetate parenti</l><l n="80">una caput seri nata nepotis alit,</l><l n="81">qui, cum divitiis vix tandem inventus avitis</l><l n="82">nomen testatas intulit in tabulas,</l><l n="83">impia derisi gentilis gaudia tollens</l><l n="84">suscitat a cano vulturium capiti:</l><l n="85">nec tantum niveo gavisa est ulla columbo</l><l n="86">compar, quae multo dicitur improbius</l><l n="87">oscula mordenti semper decerpere rostro</l><l n="88">quam quae praecipue multivola est mulier:</l><l n="89">sed tu horum magnos vicisti sola furores,</l><l n="90">ut semel es flavo conciliata viro.</l><l n="91">aut nihil aut paulo cui tum concedere digna</l><l n="92">lux mea se nostrum contulit in gremium,</l><l n="93">quam circumcursans hinc illinc saepe Cupido</l><l n="94">fulgebat crocina candidus in tunica.</l><l n="95">quae tamenetsi uno non est contenta Catullo,</l><l n="96">rara verecundae furta feremus erae,</l><l n="97">ne nimium simus stultorum more molesti:</l><l n="98">saepe etiam Iuno, maxima caelicolum,</l><l n="99">coniugis in culpa flagrantem concoquit iram</l><l n="100">noscens omnivoli plurima furta Iovis.</l><l n="101">atqui nec divis homines componier aequum est</l><l n="102"><gap reason="omitted"/>ingratum tremuli tolle parentis onus.</l><l n="103">nec tamen illa mihi dextra deducta paterna</l><l n="104">fragrantem Assyrio venit odore domum,</l><l n="105">sed furtiva dedit mira munuscula nocte</l><l n="106">ipsius ex ipso dempta viri gremio.</l><l n="107">quare illud satis est, si nobis is datur unis</l><l n="108">quem lapide illa diem candidiore notat.</l><l n="109"><milestone ed="P" unit="para"/>hoc tibi quod potui confectum carmine munus</l><l n="110">pro multis, Alli, redditur officiis,</l><l n="111">ne vestrum scabra tangat robigine nomen</l><l n="112">haec atque illa dies atque alia atque alia.</l><l n="113">huc addent divi quam plurima, quae Themis olim</l><l n="114">antiquis solita est munera ferre piis:</l><l n="115">sitis felices et tu simul et tua vita</l><l n="116">et domus, in qua nos lusimus et domina,</l><l n="117">et qui principio nobis † terram dedit aufert,</l><l n="118">a quo sunt primo omnia nata bona,</l><l n="119">et longe ante omnes mihi quae me carior ipso est,</l><l n="120">lux mea, qua viva vivere dulce mihi est.</l></div><div type="textpart" subtype="poem" n="69"><milestone unit="meter" n="Elegiac"/><head xml:lang="eng" rend="newlevel">69</head><l n="1">Noli admirari quare tibi femina nulla,</l><l n="2">Rufe, velit tenerum supposuisse femur,</l><l n="3">non si illam rarae labefactes munere vestis</l><l n="4">aut perluciduli deliciis lapidis.</l><l n="5">laedit te quaedam mala fabula, qua tibi fertur</l><l n="6">valle sub alarum trux habitare caper.</l><l n="7">hunc metuunt omnes. neque mirum: nam mala valde est</l><l n="8">bestia, nec quicum bella puella cubet.</l><l n="9">quare aut crudelem nasorum interfice pestem,</l><l n="10">aut admirari desine cur fugiunt.</l></div><div type="textpart" subtype="poem" n="70"><milestone unit="meter" n="Elegiac"/><head xml:lang="eng" rend="newlevel">70</head><l n="1">Nulli se dicit mulier mea nubere malle</l><l n="2">quam mihi, non si se Iuppiter ipse petat.</l><l n="3">dicit: sed mulier cupido quod dicit amanti</l><l n="4">in vento et rapida scribere oportet aqua.</l></div><div type="textpart" subtype="poem" n="71"><milestone unit="meter" n="Elegiac"/><head xml:lang="eng" rend="newlevel">71</head><l n="1">Si cui iure bono sacer alarum obstitit hircus,</l><l n="2">aut si quem merito tarda podagra secat,</l><l n="3">Aemulus iste tuus, qui vestrum exercet amorem,</l><l n="4">mirifice est a te nactus utrumque malum.</l><l n="5">nam quotiens futuit totiens ulciscitur ambos:</l><l n="6">illam adfligit odore, ipse perit podagra.</l></div><div type="textpart" subtype="poem" n="72"><milestone unit="meter" n="Elegiac"/><head xml:lang="eng" rend="newlevel">72</head><l n="1">Dicebas quondam solum te nosse Catullum,</l><l n="2">Lesbia, nec prae me velle tenere Iovem.</l><l n="3">dilexi tum te non tantum ut vulgus amicam,</l><l n="4">sed pater ut gnatos diligit et generos.</l><l n="5">nunc te cognovi: quare etsi impensius uror,</l><l n="6">multo mi tamen es vilior et levior.</l><l n="7">qui potis est? inquis. quod amantem iniuria talis</l><l n="8">cogit amare magis, sed bene velle minus.</l></div><div type="textpart" subtype="poem" n="73"><milestone unit="meter" n="Elegiac"/><head xml:lang="eng" rend="newlevel">73</head><l n="1">Desine de quoquam quicquam bene velle mereri</l><l n="2">aut aliquem fieri posse putare pium.</l><l n="3">omnia sunt ingrata, nihil fecisse benigne:</l><l n="4">immo etiam taedet, taedet obestque magis:</l><l n="5">ut mihi, quem nemo gravius nec acerbius urget</l><l n="6">Quam modo qui me unum atque unicum amicum habuit.</l></div><div type="textpart" subtype="poem" n="74"><milestone unit="meter" n="Elegiac"/><head xml:lang="eng" rend="newlevel">74</head><l n="1">Gellius audierat patruum obiurgare solere,</l><l n="2">si quis delicias diceret aut faceret.</l><l n="3">hoc ne ipsi accideret, patrui perdepsuit ipsam</l><l n="4">uxorem et patruum reddidit Harpocratem.</l><l n="5">quod voluit fecit: nam, quamvis irrumet ipsum</l><l n="6">nunc patruum, verbum non faciet patruus.</l></div><div type="textpart" subtype="poem" n="75"><milestone unit="meter" n="Elegiac"/><head xml:lang="eng" rend="newlevel">75</head><l n="1">Huc est mens deducta tua, mea Lesbia, culpa,</l><l n="2">atque ita se officio perdidit ipsa suo,</l><l n="3">ut iam nec bene velle queat tibi, si optuma fias,</l><l n="4">nec desistere amare, omnia si facias.</l></div><div type="textpart" subtype="poem" n="76"><milestone unit="meter" n="Elegiac"/><head xml:lang="eng" rend="newlevel">76</head><l n="1">Si qua recordanti benefacta priora voluptas</l><l n="2">est homini, cum se cogitat esse pium,</l><l n="3">nec sanctam violasse fidem, nec foedere in ullo</l><l n="4">divum ad fallendos numine abusum homines,</l><l n="5">multa parata manent in longa aetate, Catulle,</l><l n="6">ex hoc ingrato gaudia amore tibi.</l><l n="7">nam quaecumque homines bene cuiquam aut dicere possunt</l><l n="8">aut facere, haec a te dictaque factaque sunt:</l><l n="9">omnia quae ingratae perierunt credita menti.</l><l n="10">quare cur tu te iam amplius excrucies?</l><l n="11">quin tu animo offirmas atque istinc teque reducis</l><l n="12">et dis invitis desinis esse miser?</l><l n="13">difficile est longum subito deponere amorem;</l><l n="14">difficile est, verum hoc qua libet efficias.</l><l n="15">una salus haec est, hoc est tibi pervincendum;</l><l n="16">hoc facias, sive id non pote sive pote.</l><l n="17">o di, si vestrum est misereri, aut si quibus unquam</l><l n="18">extremam iam ipsa in morte tulistis opem,</l><l n="19">me miserum adspicite et, si vitam puriter egi,</l><l n="20">eripite hanc pestem perniciemque mihi!</l><l n="21">hei mihi subrepens imos ut torpor in artus</l><l n="22">expulit ex omni pectore laetitias.</l><l n="23">non iam illud quaero, contra ut me diligat illa,</l><l n="24">aut, quod non potis est, esse pudica velit:</l><l n="25">ipse valere opto et taetrum hunc deponere morbum.</l><l n="26">o di, reddite mi hoc pro pietate mea.</l></div><div type="textpart" subtype="poem" n="77"><milestone unit="meter" n="Elegiac"/><head xml:lang="eng" rend="newlevel">77</head><l n="1">Rufe mihi frustra ac nequiquam credite amice</l><l n="2">(frustra? immo magno cum pretio atque malo),</l><l n="3">sicine subrepsti mi atque intestina perurens</l><l n="4">hei misero eripuisti omnia nostra bona?</l><l n="5">eripuisti, eheu nostrae crudele venenum</l><l n="6">vitae, eheu nostrae pestis amicitiae.</l></div><div type="textpart" subtype="poem" n="78"><milestone unit="meter" n="Elegiac"/><head xml:lang="eng" rend="newlevel">78</head><l n="1">Gallus habet fratres, quorum est lepidissima coniunx</l><l n="2">alterius, lepidus filius alterius.</l><l n="3">Gallus homo est bellus: nam dulces iungit amores,</l><l n="4">cum puero ut bello bella puella cubet.</l><l n="5">Gallus homo est stultus nec se videt esse maritum,</l><l n="6">qui patruus patrui monstret adulterium.</l></div><div type="textpart" subtype="poem" n="78b"><milestone unit="meter" n="Elegiac"/><head xml:lang="eng" rend="newlevel">78b</head><l n="1"><gap reason="omitted" extent="desunt vv. 2"/></l><l n="2">Sed nunc id doleo quod purae pura puellae</l><l n="3">savia comminxit spurca saliva tua.</l><l n="4">verum id non impune feres: nam te omnia saecla</l><l n="5">noscent et qui sis fama loquetur anus.</l></div><div type="textpart" subtype="poem" n="79"><milestone unit="meter" n="Elegiac"/><head xml:lang="eng" rend="newlevel">79</head><l n="1">Lesbius est pulcher: quid ni? quem Lesbia malit</l><l n="2">quam te cum tota gente, Catulle, tua.</l><l n="3">sed tamen hic pulcher vendat cum gente Catullum,</l><l n="4">si tria notorum savia reppererit.</l></div><div type="textpart" subtype="poem" n="80"><milestone unit="meter" n="Elegiac"/><head xml:lang="eng" rend="newlevel">80</head><l n="1">Quid dicam, Gelli, quare rosea ista labella</l><l n="2">Hiberna fiant candidiora nive,</l><l n="3">mane domo cum exis et cum te octava quiete</l><l n="4">e molli longo suscitat hora die?</l><l n="5">nescio quid certe est: an vere fama susurrat</l><l n="6">grandia te medii tenta vorare viri?</l><l n="7">sic certe est: clamant Victoris rupta miselli</l><l n="8">ilia, et emulso labra notata sero.</l></div><div type="textpart" subtype="poem" n="81"><milestone unit="meter" n="Elegiac"/><head xml:lang="eng" rend="newlevel">81</head><l n="1">Nemone in tanto potuit populo esse, Iuventi,</l><l n="2">bellus homo quem tu diligere inciperes</l><l n="3">praeterquam iste tuus moribunda ab sede Pisauri</l><l n="4">hospes inaurata pallidior statua?</l><l n="5">qui tibi nunc cordi est, quem tu praeponere nobis</l><l n="6">audes et nescis quod facinus facias.</l></div><div type="textpart" subtype="poem" n="82"><milestone unit="meter" n="Elegiac"/><head xml:lang="eng" rend="newlevel">82</head><l n="1">Quinti, si tibi vis oculos debere Catullum</l><l n="2">aut aliud si quid carius est oculis,</l><l n="3">eripere ei noli multo quod carius illi</l><l n="4">est oculis seu quid carius est oculis.</l></div><div type="textpart" subtype="poem" n="83"><milestone unit="meter" n="Elegiac"/><head xml:lang="eng" rend="newlevel">83</head><l n="1">Lesbia mi praesente viro mala plurima dicit:</l><l n="2">haec illi fatuo maxima laetitia est.</l><l n="3">mule, nihil sentis. si nostri oblita taceret,</l><l n="4">sana esset: nunc quod gannit et obloquitur,</l><l n="5">non solum meminit, sed, quae multo acrior est res,</l><l n="6">irata est: hoc est, uritur et loquitur.</l></div><div type="textpart" subtype="poem" n="84"><milestone unit="meter" n="Elegiac"/><head xml:lang="eng" rend="newlevel">84</head><l n="1">Chommoda dicebat, si quando commode vellet</l><l n="2">dicere, et insidias Arrius hinsidias,</l><l n="3">et tum mirifice sperabat se esse locutum</l><l n="4">cum quantum poterat dixerat hinsidias.</l><l n="5">credo, sic mater, sic liber avunculus eius,</l><l n="6">sic maternus avus dixerat atque avia</l><l n="7">hoc misso in Syriam requierant omnibus aures:</l><l n="8">audibant eadem haec leniter et leviter,</l><l n="9">nec sibi postilla metuebant talia verba,</l><l n="10">cum subito adfertur nuntius horribilis</l><l n="11">Ionios fluctus, postquam illuc Arrius isset,</l><l n="12">iam non Ionios esse, sed Hionios.</l></div><div type="textpart" subtype="poem" n="85"><milestone unit="meter" n="Elegiac"/><head xml:lang="eng" rend="newlevel">85</head><l n="1">Odi et amo. quare id faciam fortasse requiris</l><l n="2">nescio, sed fieri sentio et excrucior.</l></div><div type="textpart" subtype="poem" n="86"><milestone unit="meter" n="Elegiac"/><head xml:lang="eng" rend="newlevel">86</head><l n="1">Quintia formosa est multis, mihi candida, longa,</l><l n="2">recta est. haec ego sic singula confiteor,</l><l n="3">totum illud “formosa” nego: nam nulla venustas,</l><l n="4">nulla in tam magno est corpore mica salis.</l><l n="5">Lesbia formosa est, quae cum pulcherrima tota est,</l><l n="6">tum omnibus una omnis subripuit Veneres.</l></div><div type="textpart" subtype="poem" n="87"><milestone unit="meter" n="Elegiac"/><head xml:lang="eng" rend="newlevel">87</head><l n="1">Nulla potest mulier tantum se dicere amatam</l><l n="2">vere, quantum a me Lesbia amata mea es</l><l n="3">nulla fides ullo fuit unquam in foedere tanta</l><l n="4">quanta in amore tuo ex parte reperta mea est.</l></div><div type="textpart" subtype="poem" n="88"><milestone unit="meter" n="Elegiac"/><head xml:lang="eng" rend="newlevel">88</head><l n="1">Quid facit is, Gelli, qui cum matre atque sorore</l><l n="2">prurit et abiectis pervigilat tunicis?</l><l n="3">quid facit is patruum qui non sinit esse maritum?</l><l n="4">ecquid scis quantum suscipiat sceleris?</l><l n="5">suscipit, o Gelli, quantum non ultima Tethys</l><l n="6">nec genitor nympharum abluit Oceanus:</l><l n="7">nam nihil est quicquam sceleris quo prodeat ultra,</l><l n="8">non si demisso se ipse voret capite.</l></div><div type="textpart" subtype="poem" n="89"><milestone unit="meter" n="Elegiac"/><head xml:lang="eng" rend="newlevel">89</head><l n="1">Gellius est tenuis: quid ni? cui tam bona mater</l><l n="2">tamque valens vivat tamque venusta soror</l><l n="3">tamque bonus patruus tamque omnia plena puellis</l><l n="4">cognatis, quare is desinat esse macer?</l><l n="5">qui ut nihil attingat, nisi quod fas tangere non est,</l><l n="6">quantumvis quare sit macer invenies.</l></div><div type="textpart" subtype="poem" n="90"><milestone unit="meter" n="Elegiac"/><head xml:lang="eng" rend="newlevel">90</head><l n="1">Nascatur magus ex Gelli matrisque nefando</l><l n="2">coniugio et discat Persicum haruspicium:</l><l n="3">nam magus ex matre et gnato gignatur oportet,</l><l n="4">si vera est Persarum impia religio,</l><l n="5">gratus ut accepto veneretur carmine divos</l><l n="6">omentum in flamma pingue liquefaciens.</l></div><div type="textpart" subtype="poem" n="91"><milestone unit="meter" n="Elegiac"/><head xml:lang="eng" rend="newlevel">91</head><l n="1">Non ideo, Gelli, sperabam te mihi fidum</l><l n="2">in misero hoc nostro, hoc perdito amore fore</l><l n="3">quod te cognossem bene constantemve putarem</l><l n="4">aut posse a turpi mentem inhibere probro,</l><l n="5">sed neque quod matrem nec germanam esse videbam</l><l n="6">hanc tibi cuius me magnus edebat amor;</l><l n="7">et quamvis tecum multo coniungerer usu,</l><l n="8">non satis id causae credideram esse tibi.</l><l n="9">tu satis id duxti: tantum tibi gaudium in omni</l><l n="10">culpa est in quacumque est aliquid sceleris.</l></div><div type="textpart" subtype="poem" n="92"><milestone unit="meter" n="Elegiac"/><head xml:lang="eng" rend="newlevel">92</head><l n="1">Lesbia mi dicit semper male nec tacet unquam</l><l n="2">de me: Lesbia me dispeream nisi amat.</l><l n="3">quo signo? quia sunt totidem mea: deprecor illam</l><l n="4">adsidue, verum dispeream nisi amo.</l></div><div type="textpart" subtype="poem" n="93"><milestone unit="meter" n="Elegiac"/><head xml:lang="eng" rend="newlevel">93</head><l n="1">Nil nimium studeo, Caesar, tibi velle placere,</l><l n="2">nec scire utrum sis albus an ater homo.</l></div><div type="textpart" subtype="poem" n="94"><milestone unit="meter" n="Elegiac"/><head xml:lang="eng" rend="newlevel">94</head><l n="1">Mentula moechatur. moechatur mentula certe.</l><l n="2">hoc est quod dicunt, ipsa olera olla legit.</l></div><div type="textpart" subtype="poem" n="95"><milestone unit="meter" n="Elegiac"/><head xml:lang="eng" rend="newlevel">95</head><l n="1">Zmyrna mei Cinnae nonam post denique messem</l><l n="2">quam coepta est nonamque edita post hiemem,</l><l n="3">milia cum interea quingenta Hortensius uno</l><l n="4"><gap reason="omitted" extent="deest v 1"/></l><l n="5">Zmyrna cavas Satrachi penitus mittetur ad undas,</l><l n="6">Zmyrnam cana diu saecula pervolvent.</l><l n="7">at Volusi annales Paduam morientur ad ipsam</l><l n="8">et laxas scombris saepe dabunt tunicas.</l><l n="9">parva mei mihi sint cordi monumenta sodalis:</l><l n="10">at populus tumido gaudeat Antimacho.</l></div><div type="textpart" subtype="poem" n="96"><milestone unit="meter" n="Elegiac"/><head xml:lang="eng" rend="newlevel">96</head><l n="1">Si quicquam mutis gratum acceptumve sepulcris</l><l n="2">accidere a nostro, Calve, dolore potest,</l><l n="3">quo desiderio veteres renovamus amores</l><l n="4">atque olim missas flemus amicitias,</l><l n="5">certe non tanto mors immatura dolori est</l><l n="6">Quintiliae, quantum gaudet amore tuo.</l></div><div type="textpart" subtype="poem" n="97"><milestone unit="meter" n="Elegiac"/><head xml:lang="eng" rend="newlevel">97</head><l n="1">Non (ita me di ament) quicquam referre putavi</l><l n="2">utrumne os an culum olfacerem Aemilio.</l><l n="3">nilo mundius hoc, nihiloque immundius illud,</l><l n="4">verum etiam culus mundior et melior:</l><l n="5">nam sine dentibus est. hoc dentis sesquipedalis,</l><l n="6">gingivas vero ploxeni habet veteris,</l><l n="7">praeterea rictum qualem diffissus in aestu</l><l n="8">meientis mulae cunnus habere solet.</l><l n="9">hic futuit multas et se facit esse venustum,</l><l n="10">et non pistrino traditur atque asino?</l><l n="11">quem si qua attingit, non illam posse putemus</l><l n="12">aegroti culum lingere carnificis?</l></div><div type="textpart" subtype="poem" n="98"><milestone unit="meter" n="Elegiac"/><head xml:lang="eng" rend="newlevel">98</head><l n="1">In te, si in quemquam, dici pose, putide Victi,</l><l n="2">id quod verbosis dicitur et fatuis:</l><l n="3">ista cum lingua, si usus veniat tibi, possis</l><l n="4">culos et crepidas lingere carpatinas.</l><l n="5">si nos omnino vis omnes perdere, Victi,</l><l n="6">hiscas: omnino quod cupis efficies.</l></div><div type="textpart" subtype="poem" n="99"><milestone unit="meter" n="Elegiac"/><head xml:lang="eng" rend="newlevel">99</head><l n="1">Subripui tibi, dum ludis, mellite Iuventi,</l><l n="2">saviolum dulci dulcius ambrosia.</l><l n="3">verum id non impune tuli: namque amplius horam</l><l n="4">suffixum in summa me memini esse cruce,</l><l n="5">dum tibi me purgo nec possum fletibus ullis</l><l n="6">tantillum vestrae demere saevitiae.</l><l n="7">nam simul id factum est, multis diluta labella</l><l n="8">guttis abstersisti omnibus articulis,</l><l n="9">ne quicquam nostro contractum ex ore maneret,</l><l n="10">tanquam commictae spurca saliva lupae.</l><l n="11">praeterea infesto miserum me tradere Amori</l><l n="12">non cessasti omnique excruciare modo,</l><l n="13">ut mi ex ambrosia mutatum iam fores illud</l><l n="14">saviolum tristi tristius elleboro.</l><l n="15">quam quoniam poenam misero proponis amori,</l><l n="16">nunquam iam posthac basia subripiam.</l></div><div type="textpart" subtype="poem" n="100"><milestone unit="meter" n="Elegiac"/><head xml:lang="eng" rend="newlevel">100</head><l n="1">Caelius Aufilenum et Quintius Aufilenam</l><l n="2">flos Veronensum depereunt iuvenum,</l><l n="3">hic fratrem, ille sororem. hoc est quod dicitur illud</l><l n="4">fraternum vere dulce sodalicium.</l><l n="5">cui faveam potius? Caeli, tibi: nam tua nobis</l><l n="6">per facta exhibita est unica amicitia</l><l n="7">cum vesana meas torreret flamma medullas.</l><l n="8">sis felix, Caeli, sis in amore potens.</l></div><div type="textpart" subtype="poem" n="101"><milestone unit="meter" n="Elegiac"/><head xml:lang="eng" rend="newlevel">101</head><l n="1">Multas per gentes et multa per aequora vectus</l><l n="2">advenio has miseras, frater, ad inferias,</l><l n="3">ut te postremo donarem munere mortis</l><l n="4">et mutam nequiquam adloquerer cinerem,</l><l n="5">quandoquidem fortuna mihi tete abstulit ipsum,</l><l n="6">heu miser indigne frater adempte mihi.</l><l n="7">nunc tamen interea haec, prisco quae more parentum</l><l n="8">tradita sunt tristi munere ad inferias,</l><l n="9">accipe fraterno multum manantia fletu</l><l n="10">atque in perpetuum, frater, ave atque vale.</l></div><div type="textpart" subtype="poem" n="102"><milestone unit="meter" n="Elegiac"/><head xml:lang="eng" rend="newlevel">102</head><l n="1">Si quicquam tacito commissum est fido ab amico</l><l n="2">cuius sit penitus nota fides animi,</l><l n="3">meque esse invenies illorum iure sacratum,</l><l n="4">Corneli, et factum me esse puta Harpocratem.</l></div><div type="textpart" subtype="poem" n="103"><milestone unit="meter" n="Elegiac"/><head xml:lang="eng" rend="newlevel">103</head><l n="1">Aut sodes mihi redde decem sestertia, Silo,</l><l n="2">deinde esto quamvis saevus et indomitus:</l><l n="3">aut, si te nummi deIectant, desine quaeso</l><l n="4">Leno esse atque idem saevus et indomitus.</l></div><div type="textpart" subtype="poem" n="104"><milestone unit="meter" n="Elegiac"/><head xml:lang="eng" rend="newlevel">104</head><l n="1">Credis me potuisse meae maledicere vitae,</l><l n="2">ambobus mihi quae carior est oculis?</l><l n="3">non potui, nec, si possem, tam perdite amarem:</l><l n="4">sed tu cum Tappone omnia monstra facis.</l></div><div type="textpart" subtype="poem" n="105"><milestone unit="meter" n="Elegiac"/><head xml:lang="eng" rend="newlevel">105</head><l n="1">Mentula conatur Pipleum scandere montem:</l><l n="2">Musae furcillis praecipitem eiciunt.</l></div><div type="textpart" subtype="poem" n="106"><milestone unit="meter" n="Elegiac"/><head xml:lang="eng" rend="newlevel">106</head><l n="1">Cum puero bello praeconem qui videt esse,</l><l n="2">quid credat, nisi se vendere discupere?</l></div><div type="textpart" subtype="poem" n="107"><milestone unit="meter" n="Elegiac"/><head xml:lang="eng" rend="newlevel">107</head><l n="1">Si cui quid cupido optantique obtigit unquam</l><l n="2">insperanti, hoc est gratum animo proprie.</l><l n="3">quare hoc est gratum nobis quoque, carius auro,</l><l n="4">quod te restituis, Lesbia, mi cupido:</l><l n="5">restituis cupido atque insperanti, ipsa refers te</l><l n="6">nobis. o lucem candidiore nota!</l><l n="7">quis me uno vivit felicior, aut magis hac res</l><l n="8">optandas vita dicere quis poterit?</l></div><div type="textpart" subtype="poem" n="108"><milestone unit="meter" n="Elegiac"/><head xml:lang="eng" rend="newlevel">108</head><l n="1">Si, Comini, populi arbitrio tua cana senectus</l><l n="2">spurcata impuris moribus intereat,</l><l n="3">non equidem dubito quin primum inimica bonorum</l><l n="4">lingua exsecta avido sit data vulturio,</l><l n="5">effossos oculos voret atro gutture corvus,</l><l n="6">intestina canes, cetera membra lupi.</l></div><div type="textpart" subtype="poem" n="109"><milestone unit="meter" n="Elegiac"/><head xml:lang="eng" rend="newlevel">109</head><l n="1">Iucundum, mea vita, mihi proponis amorem</l><l n="2">hunc nostrum inter nos perpetuumque fore.</l><l n="3">di magni, facite ut vere promittere possit</l><l n="4">atque id sincere dicat et ex animo,</l><l n="5">ut liceat nobis tota perducere vita</l><l n="6">aeternum hoc sanctae foedus amicitiae.</l></div><div type="textpart" subtype="poem" n="110"><milestone unit="meter" n="Elegiac"/><head xml:lang="eng" rend="newlevel">110</head><l n="1">Aufilena, bonae semper laudantur amicae:</l><l n="2">accipiunt pretium quod facere instituunt.</l><l n="3">tu, quod promisti mihi, quod mentita, inimica es;</l><l n="4">quod nec das et fers saepe, facts facinus.</l><l n="5">aut facere ingenuae est, aut non promisse pudicae,</l><l n="6">Aufilena, fuit: sed data corripere</l><l n="7">fraudando † efficit plus quam meretricis avarae,</l><l n="8">quae sese toto corpore prostituit.</l></div><div type="textpart" subtype="poem" n="111"><milestone unit="meter" n="Elegiac"/><head xml:lang="eng" rend="newlevel">111</head><l n="1">Aufilena, viro contentam vivere solo</l><l n="2">nuptarum laus e laudibus eximiis:</l><l n="3">sed cuivis quamvis potius succumbere par est</l><l n="4">quam matrem fratres ex patruo parere.</l></div><div type="textpart" subtype="poem" n="112"><milestone unit="meter" n="Elegiac"/><head xml:lang="eng" rend="newlevel">112</head><l n="1">Multus homo est, Naso, neque tecum multus homo est qui</l><l n="2">descendit: Naso, multus es et pathicus.</l></div><div type="textpart" subtype="poem" n="113"><milestone unit="meter" n="Elegiac"/><head xml:lang="eng" rend="newlevel">113</head><l n="1">Consule Pompeio primum duo, Cinna, solebant</l><l n="2">Maeciliam: facto consule nunc iterum</l><l n="3">manserunt duo, sed creverunt milia in unum</l><l n="4">singula. fecundum semen adulterio.</l></div><div type="textpart" subtype="poem" n="114"><milestone unit="meter" n="Elegiac"/><head xml:lang="eng" rend="newlevel">114</head><l n="1">Firmanus saltu non falso Mentula dives</l><l n="2">fertur, qui tot res in se habet egregias,</l><l n="3">aucupium omne genus, piscis, prata, arva, ferasque.</l><l n="4">nequiquam: fructus sumptibus exsuperat.</l><l n="5">quare concedo sit dives, dum omnia desint;</l><l n="6">saltum laudemus, dum domo ipse egeat.</l></div><div type="textpart" subtype="poem" n="115"><milestone unit="meter" n="Elegiac"/><head xml:lang="eng" rend="newlevel">115</head><l n="1">Mentula habet iuxta triginta iugera prati,</l><l n="2">quadraginta arvi: cetera sunt maria.</l><l n="3">cur non divitiis Croesum superare potis sit</l><l n="4">uno qui in saltu tot bona possideat,</l><l n="5">prata, arva, ingentis silvas saltusque paludesque</l><l n="6">usque ad Hyperboreos et mare ad Oceanum?</l><l n="7">omnia magna haec sunt, tamen ipse est maximus ultro,</l><l n="8">non homo, sed vero mentula magna minax.</l></div><div type="textpart" subtype="poem" n="116"><milestone unit="meter" n="Elegiac"/><head xml:lang="eng" rend="newlevel">116</head><l n="1">Saepe tibi studioso animo venante requirens</l><l n="2">carmina uti possem mittere Battiadae</l><l n="3">qui te lenirem nobis, neu conarere</l><l n="4">tela infesta mihi mittere in usque caput,</l><l n="5">hunc video mihi nunc frustra sumptum esse laborem,</l><l n="6">Gelli, nec nostras hic valuisse preces.</l><l n="7">contra nos tela ista tua evitamus amictu:</l><l n="8">at fixus nostris tu dabis supplicium.</l></div></div></div></body></text></TEI>